<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title xml:lang="lat">Historiae Romanae </title>
            <author xml:lang="lat">Valerius Paterculus</author>
            <editor xml:id="thayer">Thayer</editor>
            <editor xml:id="clerice">Thibault Clérice</editor>
            <editor xml:lang="eng">Frederick W. Shipley</editor>
         </titleStmt>
         <publicationStmt>
            <p>As usual, I retyped the text rather than scanning it: not only to minimize errors prior to proofreading, but as an opportunity for me to become intimately familiar with the work, an exercise which I heartily recommend. (Well-meaning attempts to get me to scan text, if successful, would merely turn me into some kind of machine: gambit declined.)</p>
            <p>In the table of contents below, both Books are shown on blue backgrounds; red backgrounds would indicate that my transcription was still not proofread. The header bar at the top of each webpage will remind you with the same color scheme. Should you spot an error, please do report it, of course.</p>
         </publicationStmt>
         <sourceDesc>
            <bibl>
               <editor xml:lang="eng">Frederick W. Shipley</editor>
               <title>Velleius Paterculus and Res Gestae Divi Augusti</title>
               <publisher>Loeb Classical Library</publisher>
               <date>1924</date>
            </bibl>
            <bibl>
               <editor ref="#thayer">Thayer</editor>
               <title>Velleius Paterculus: The Roman Histor</title>
               <pubPlace>LacusCurtius</pubPlace>
               <ref target="http://penelope.uchicago.edu/Thayer/E/Roman/Texts/Velleius_Paterculus/home.html"/>
            </bibl>
         </sourceDesc>
      </fileDesc>
      <encodingDesc>
         <refsDecl n="CTS">
            <cRefPattern n="chapter" matchPattern="(\d+).(\d+)"
               replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
               <p>This pattern extracts chapter of books</p>
            </cRefPattern>
            <cRefPattern n="book" matchPattern="(\d+)"
               replacementPattern="#xpath(/tei:TEI/tei:text/tei:body/tei:div/tei:div[@n='$1'])">
               <p>This pattern extracts books</p>
            </cRefPattern>
         </refsDecl>
      </encodingDesc>
      <revisionDesc>
         <change who="#clerice" when="2017-08-17">Original transformation into Capitains
            Epidoc</change>
      </revisionDesc>
   </teiHeader>
   <text>
      <body>
         <div type="edition" n="urn:cts:latinLit:stoa0289.stoa001.thayer-lat1" xml:lang="lat">
            <div type="textpart" subtype="book" n="1">
               <div type="textpart" subtype="chapter" n="1">
                  <p>Epeus<note n="1" /> tempestate distractus a duce suo Nestore Metapontum condidit. Teucer,
                     non receptus a patre Telamone ob segnitiam non vindicatae fratris iniuriae,
                     Cyprum adpulsus cognominem patriae suae Salamina constituit. Pyrrhus, Achillis
                     filius, Epirum occupavit, Phidippus Ephyram in Thesprotia. <milestone
                        unit="section" n="2"/> At rex regum Agamemnon tempestate in Cretam insulam
                     reiectus tres ibi urbes statuit, duas a patriae nomine, unam a victoriae
                     memoria, Mycenas, Tegeam, Pergamum.</p>

                  <p><milestone unit="page" n=" "/>Idem mox scelere patruelis fratris Aegisthi,
                     hereditarium exercentis in eum odium, et facinore uxoris oppressus occiditur.
                        <milestone unit="section" n="3"/> Regni potitur Aegisthus per annos septem.
                     Hunc Orestes matremque socia consiliorum omnium sorore Electra, virilis animi
                     femina, obtruncat. Factum eius a diis comprobatum spatio vitae et felicitate
                     imperii apparuit; quippe vixit annis nonaginta, regnavit septuaginta. Quin<note n="2" /> se
                     etiam a Pyrrho Achillis filio virtute vindicavit; nam quod pactae eius Menelai
                     atque Helenae filiae Hermiones nuptias occupaverat, Delphis eum interfecit.</p>

                  <p><milestone unit="section" n="4"/> Per haec tempora Lydus et Tyrrhenus fratresº
                     cum regnarent in Lydia, sterilitate frugum compulsi sortiti sunt, uter cum
                     parte multitudinis patria decederet. Sors Tyrrhenum contigit. Pervectus in
                     Italiam et loco et incolis et mari nobile ac perpetuum a se nomen dedit.</p>

                  <p>Post Orestis interitum filii eius Penthilus et Tisamenus regnavere
                     triennio.</p>

               </div>
               <div type="textpart" subtype="chapter" n="2">
                  <p>Tum fere anno octogesimo post Troiam captam, centesimo et vicesimo quam
                     Hercules ad deos excesserat, Pelopis progenies, quae omni hoc tempore pulsis
                     Heraclidis Peloponnesi imperium obtinuerat, ab Herculis progenie expellitur.
                     Duces recuperandi<milestone unit="page" n="  "/>imperii fuere Temenus,
                     Cresphontes, Aristodemus, quorum abavus fuerat.</p>

                  <p>Eodem fere tempore Athenae sub regibus esse desierunt, quarum ultimus rex fuit
                     Codrus, Melanthi filius, vir non praetereundus. Quippe cum Lacedaemonii gravi
                     bello Atticos premerent respondissetque Pythius, quorum dux ab hoste esset
                     occisus, eos futuros superiores, deposita veste regia pastoralem cultum induit,
                     immixtusque castris hostium, de industria rixam ciens, imprudenter interemptus
                     est. <milestone unit="section" n="2"/> Codrum cum morte aeterna gloria,
                     Atheniensis secuta victoria est. Quis eum non miretur, qui iis artibus mortem
                     quaesierit, quibus ab ignavis vita quaeri solet? Huius filius Medon primus
                     archon Athenis fuit. Ab hoc posteri apud Atticos dicti Medontidae, sed hic
                     insequentesque archontes usque ad Charopem, dum viverent, eum honorem
                     usurpabant. Peloponnesii digredientes finibus Atticis Megara, mediam Corintho
                     Athenisque urbem, condidere.</p>

                  <p><milestone unit="section" n="3"/> Ea tempestate et Tyria classis, plurimum
                     pollens mari, in ultimo Hispaniae tractu, in extremo<note n="3" /> nostri orbis termino, in
                     insula circumfusa Oceano, perexiguo a continenti divisa freto, Gadis condidit.
                     Ab iisdem post paucos annos in Africa Utica condita est.</p>

                  <p>Exclusi ab Heraclidis Orestis liberi iactatique cum<milestone unit="page"
                        n="  "/>variis casibus tum saevitia maris quinto decimo anno sedem cepere
                     circa Lesbum insulam.</p>

               </div>
               <div type="textpart" subtype="chapter" n="3">
                  <p>Tum Graecia maximis concussa est motibus. Achaei ex Laconica pulsi eas
                     occupavere sedes, quas nunc obtinent; Pelasgi Athenas commigravere, acerque
                     belli iuvenis nomine Thessalus, natione Thesprotius, cum magna civium manu eam
                     regionem armis occupavit, quae nunc ab eius nomine Thessalia appellatur, ante
                     Myrmidonum vocitata civitas.</p>

                  <p><milestone unit="section" n="2"/> Quo nomine mirari convenit eos, qui Iliaca
                     componentes tempora de ea regione ut Thessalia commemorant. Quod cum alii
                     faciant, tragici frequentissime faciunt, quibus minime id concedendum est;
                     nihil enim ex persona poetae, sed omnia sub eorum, qui illo tempore vixerunt,
                     disserunt.<note n="4" /> Quod si quis a Thessalo Herculis filio eos appellatos Thessalos
                     dicet, reddenda erit ei ratio, cur numquam ante hunc insequentem Thessalum ea
                     gens id nominis usurpaverit.</p>

                  <p><milestone unit="section" n="3"/> Paulo ante Aletes, sextus ab Hercule,
                     Hippotis filius, Corinthum, quae antea fuerat Ephyre, claustra Peloponnesi
                     continentem, in Isthmo condidit. Neque est quod miremur ab Homero nominari
                     Corinthum; nam ex persona poetae et hanc urbem et quasdam Ionum colonias iis
                     nominibus appellat, quibus vocabantur aetate eius, multo post Ilium captum
                     conditae.</p>

                  <milestone unit="page" n=" "/>
               </div>
               <div type="textpart" subtype="chapter" n="4">
                  <p>Athenienses in Euboea Chalcida et<note n="5" /> Eretriam colonis occupavere, Lacedaemonii in
                     Asia Magnesiam. Nec multo post Chalcidenses orti, ut praediximus, Atticis
                     Hippocle et Megasthene ducibus Cumas in Italia condiderunt. Huius classis
                     cursumº esse directum alii columbae antecedentis volatu ferunt, alii nocturno
                     aeris sono, qualis Cerealibus sacris cieri solet. <milestone unit="section"
                        n="2"/> Pars horum civium magno<note n="6" /> post intervallo Neapolim condidit.
                     Utriusque urbis eximia semper in Romanos fides facit eas nobilitate atque
                     amoenitate sua dignissimas. Sed illis diligentior ritus patrii mansit custodia,
                     Cumanos Osca mutavit vicinia. Vires autem veteres earum urbium hodieque
                     magnitudo ostentat moenium.</p>

                  <p><milestone unit="section" n="3"/> Subsequenti tempore magna vis Graecae
                     iuventutis abundantia virium sedes quaeritans in Asiam se effudit. Nam et Iones
                     duce Ione profecti Athenis nobilissimam partem regionis maritimae occupavere,
                     quae hodieque appellatur Ionia, urbesque constituere Ephesum, Miletum,
                     Colophona, Prienen, Lebedum, Myuntem, Erythram, Clazomenas, Phocaeam, multasque
                     in Aegaeo atque Icario occupavere insulas, Samum, Chium, Andrum, Tenum, Parum,
                     Delum aliasque ignobiles. <milestone unit="section" n="4"/> Et mox Aeolii eadem
                     profecti Graecia longissimisque acti erroribus non minus<milestone unit="page"
                        n="  "/>inlustres obtinuerunt locos clarasque urbes condiderunt, Smyrnam,
                     Cymen, Larissam, Myrinam Mytilenenque et alias urbes, quae sunt in Lesbo
                     insula.</p>

               </div>
               <div type="textpart" subtype="chapter" n="5">
                  <p>Clarissimum deinde Homeri inluxit ingenium, sine exemplo maximum, qui
                     magnitudine operis et fulgore carminum solus appellari poeta meruit; <milestone
                        unit="section" n="2"/> in quo hoc maximum est, quod neque ante illum, quem
                     ipse<note n="7" /> imitaretur, neque post illum, qui eum imitari posset, inventus est. Neque
                     quemquam alium, cuius operis primus auctor fuerit, in eo perfectissimum praeter
                     Homerum et Archilochum reperiemus. <milestone unit="section" n="3"/> Hic
                     longius a temporibus belli, quod composuit, Troici, quam quidam rentur, abfuit;
                     nam ferme ante annos nongentos quinquaginta floruit, intra mille natus est. Quo
                     nomine non est mirandum, quod saepe illud usurpat οἶοι νῦν βροτοί εἰσιν;<note n="8" /> hoc
                     enim ut hominum, ita saeculorum notatur differentia. Quem si quis caecum
                     genitum putat, omnibus sensibus orbus est.</p>

               </div>
               <div type="textpart" subtype="chapter" n="6">
                  <p>Insequenti tempore imperium Asiaticum ab Assyriis, qui id obtinuerant annis
                     mille septuaginta, translatum est ad Medos, abhinc annos ferme octingentos
                     septuaginta.<note n="9" /> <milestone unit="section" n="2"/> Quippe Sardanapalum eorum regem
                     mollitiis fluentem et nimium felicem malo suo, tertio et tricensimo<note n="10" /> loco ab
                     Nino et Semiramide,<milestone unit="page" n="  "/>qui Babylona condiderant,
                     natum, ita ut semper successor regni paterni foret filius, Arbaces Medus
                     imperio vitaque privavit.</p>

                  <p><milestone unit="section" n="3"/> Ea aetate clarissimus Grai nominis Lycurgus
                     Lacedaemonius, vir generis regii, fuit severissimarum iustissimarumque legum
                     auctor et disciplinae convenientissimae viris,<note n="11" /> cuius quam diu Sparta diligens
                     fuit, excelsissime floruit.</p>

                  <p><milestone unit="section" n="4"/> Hoc tractu temporum ante annos quinque et
                     sexaginta quam urbs Romana conderetur, ab Elissa Tyria, quam quidam Dido
                     autumant, Carthago conditur. <milestone unit="section" n="5"/> Circa quod
                     tempus Caranus, vir generis regii, undecimus<note n="12" /> ab Hercule, profectus Argis
                     regnum Macedoniae occupavit; a quo Magnus Alexander cum fuerit septimus
                     decimus, iure materni generis Achille auctore, paterni Hercule gloriatus est.
                        <milestone unit="section" n="6"/> Aemilius Sura de annis populi Romani:
                     Assyrii principes omnium gentium rerum potiti sunt, deinde Medi, postea Persae,
                     deinde Macedones; exinde duobus regibus Philippo et Antiocho, qui a Macedonibus
                     oriundi erant, haud multo post Carthaginem subactam devictis summa imperii ad
                     populum Romanum pervenit. Inter hoc tempus et initium regis Nini Assyriorum,
                     qui princeps rerum potitus est,<note n="13" /> intersunt anni MDCCCCXCV.<note n="14" /></p>

               </div>
               <div type="textpart" subtype="chapter" n="7">
                  <p>Huius temporis aequalis Hesiodus fuit, circa<milestone unit="page" n="  "
                     />centum et viginti annos distinctus ab Homeri aetate, vir perelegantis ingenii
                     et mollissima dulcedine carminum memorabilis, otii quietisque cupidissimus, ut
                     tempore tanto viro, ita operis auctoritate proximus. Qui vitavit, ne in id quod
                     Homerus incideret, patriamque et parentes testatus est, sed patriam, quia
                     multatus ab ea erat, contumeliosissime.</p>

                  <p><milestone unit="section" n="2"/> Dum in externis moror, incidi in rem
                     domesticam maximique<note n="15" /> erroris et multum discrepantem auctorum opinionibus: nam
                     quidam huius temporis tractu aiunt a Tuscis Capuam Nolamque conditam ante annos
                     fere octingentos et triginta. <milestone unit="section" n="3"/> Quibus equidem
                     adsenserim: sed M. Cato quantum differt! Qui dicat Capuam ab eisdem Tuscis
                     conditam ac subinde Nolam; stetisse autem Capuam, antequam a Romanis caperetur,
                     annis circiter ducentis et sexaginta. <milestone unit="section" n="4"/> Quod si
                     ita est, cum sint a Capua capta anni ducenti et quadraginta, ut condita est,
                     anni sunt fere quingenti. Ego, pace diligentiae Catonis dixerim, vix crediderim
                     tam mature tantam urbem crevisse, floruisse, concidisse, resurrexisse.</p>

               </div>
               <div type="textpart" subtype="chapter" n="8">
                  <p>Clarissimum deinde omnium ludicrum certamen et ad excitandam corporis animique
                     virtutem efficacissimum Olympiorum initium habuit, auctorem Iphitum Elium. Is
                     eos ludos mercatumque instituit<milestone unit="page" n="  "/>ante annos, quam
                     tu, M. Vinici, consulatum inires, DCCCXXIII. <milestone unit="section" n="2"/>
                     Hoc sacrum eodem loco instituisse fertur abhinc annos ferme mille ducentos
                     quinquaginta Atreus, cum Pelopi patri funebres ludos faceret, quo quidem in
                     ludicro omnisque<note n="16" /> generis certaminum Hercules victor extitit.</p>

                  <p><milestone unit="section" n="3"/> Tum Athenis perpetui archontes esse
                     desierunt, cum fuisset ultimus Alcmaeon, coeperuntque in denos annos creari.
                     Quae consuetudo in annos septuaginta mansit ac deinde annuis commissa est
                     magistratibus res publica. Ex iis, qui denis annis praefuerunt, primus fuit
                     Charops, ultimus Eryxias, ex annuis primus Creon.</p>

                  <p><milestone unit="section" n="4"/> Sexta olympiade post duo et viginti annos
                     quam prima constituta fuerat, Romulus, Martis filius, ultus iniurias avi Romam
                     urbem Parilibus in Palatio condidit. A quo tempore ad vos consules anni sunt
                     septingenti octoginta unus;<note n="17" /> id actum post Troiam captam annis quadringentis
                     triginta septem. <milestone unit="section" n="5"/> Id gessit Romulus adiutus
                     legionibus Latini<note n="18" /> avi sui; libenter enim his, qui ita prodiderunt,
                     accesserim, cum aliter firmare urbem novam tam vicinis Veientibus aliisque
                     Etruscis ac Sabinis cum imbelli et<milestone unit="page" n="  "/>pastorali manu
                     vix potuerit, quamquam eam<note n="19" /> asylo facto inter duos lucos auxit. <milestone
                        unit="section" n="6"/> Hic centum homines electos appellatosque patres
                     instar habuit consilii publici. Hanc originem nomen patriciorum habet. Raptus
                     virginum Sabinarum * * *<note n="20" /></p>

                  <p>Nec minus clarus ea tempestate fuit Miltiadis filius Cimon.</p>

               </div>
               <div type="textpart" subtype="chapter" n="9">
                  <p>* * *<note n="21" /> quam timuerat hostis, expetit. Nam biennio adeo varia fortuna cum
                     consulibus conflixerat, ut plerumque superior fuerit<note n="22" /> magnamque partem
                     Graeciae in societatem suam perduceret. <milestone unit="section" n="2"/> Quin
                     Rhodii quoque, fidelissimi antea Romanis, tum dubia fide speculati fortunam
                     proniores regis partibus fuisse visi sunt; et rex Eumenes in eo bello medius
                     fuit animo, neque fratris initiis neque suae respondit consuetudini. <milestone
                        unit="section" n="3"/> Tum senatus populusque Romanus L. Aemilium Paulum,
                     qui et praetor et consul triumphaverat, virum in tantum laudandum, in quantum
                     intellegi virtus potest, consulem creavit,<note n="23" /><milestone unit="page" n="  "
                     />filium eius Pauli, qui ad Cannas quam tergiversanter perniciosam rei publicae
                     pugnam inierat, tam fortiter in ea mortem obierat. <milestone unit="section"
                        n="4"/> Is Persam ingenti proelio apud urbem nomine Pydnam in Macedonia
                     fusum fugatumque castris exuit deletisque eius copiis destitutum omni spe
                     coëgit e Macedonia profugere, quam ille linquens in insulam Samothraciam
                     perfugit<note n="24" /> templique se religioni supplicem credidit. Ad eum Cn. Octavius
                     praetor, qui classi praeerat, pervenit et ratione magis quam vi persuasit, ut
                     se Romanorum fidei committeret. <milestone unit="section" n="5"/> Ita Paulus
                     maximum nobilissimumque regem in triumpho duxit.</p>

                  <p>Quo anno et Octavii praetoris navalis et Anicii regem Illyriorum Gentium ante
                     currum agentis<note n="25" /> triumphi fuere celebres. <milestone unit="section" n="6"/>
                     Quam sit adsidua eminentis fortunae comes invidia altissimisque adhaereat,
                     etiam hoc colligi potest, quod cum Anicii Octaviique triumphum nemo
                     interpellaret, fuere, qui Pauli impedire obniterentur. Cuius tantum priores
                     excessit vel magnitudine regis Persei vel specie simulacrorum vel modo
                     pecuniae, ut bis miliens centiens sestertium aerario intulerit is, et<note n="26" /> omnium
                     ante actorum comparationem amplitudine vicerit.</p>

                  <milestone unit="page" n=" "/>
               </div>
               <div type="textpart" subtype="chapter" n="10">
                  <p>Per idem tempus, cum Antiochus Epiphanes, qui Athenis Olympieum inchoavit, tum
                     rex<note n="27" /> Syriae, Ptolemaeum puerum Alexandriae obsideret, missus est ad eum
                     legatus M. Popilius Laenas, qui iuberet incepto desistere. <milestone
                        unit="section" n="2"/> Mandataque exposuit et<note n="28" /> regem deliberaturum se
                     dicentem circumscripsit virgula iussitque prius responsum reddere, quam
                     egrederetur finito harenae circulo. Sic cogitationem<note n="29" /> regiam Romana disiecit
                     constantia oboeditumque imperio.</p>

                  <p><milestone unit="section" n="3"/> Lucio autem Paulo Macedonicae<note n="30" /> victoriae
                     compoti quattuor filii fuere; ex iis duos natu maiores, unum P. Scipioni P.
                     Africani filio, nihil ex paterna maiestate praeter speciem nominis vigoremque
                     eloquentiae retinenti, in adoptionem dederat, alterum Fabio Maximo. Duos
                     minores natu praetextatos, quo tempore victoriam adeptus est, habuit.
                        <milestone unit="section" n="4"/> Is cum in contione extra urbem more
                     maiorum ante triumphi diem ordinem actorum suorum commemoraret, deos immortalis
                     precatus est, ut, si quis eorum invideret operibus ac fortunae suae, in ipsum
                     potius saevirent<note n="31" /> quam in rem publicam. <milestone unit="section" n="5"/> Quae
                     vox veluti oraculo emissa magna parte eum spoliavit sanguinis sui; nam alterum
                     ex suis, quos in familia retinuerat, liberis ante paucos triumphi, alterum post
                     pauciores amisit dies.</p>

                  <p><milestone unit="section" n="6"/> Aspera circa haec tempora censura Fulvii
                     Flacci et Postumii Albini fuit: quippe Fulvii censoris frater,<milestone
                        unit="page" n="  "/>et quidem consors, Cn. Fulvius senatu motus est ab iis
                     censoribus.</p>

               </div>
               <div type="textpart" subtype="chapter" n="11">
                  <p>Post victum captumque Persen, qui quadriennio post in libera custodia Albae
                     decessit, Pseudophilippus a mendacio simulatae originis appellatus, qui se
                     Philippum regiaeque stirpis ferebat, cum esset ultimae, armis occupata
                     Macedonia, adsumptis<note n="32" /> regni insignibus brevi temeritatis poenas dedit;
                        <milestone unit="section" n="2"/> quippe Q. Metellus praetor, cui ex virtute
                     Macedonici nomen inditum erat,<note n="33" /> praeclara victoria ipsum gentemque superavit,
                     et immani etiam Achaeos rebellare incipientis fudit acie.</p>

                  <p><milestone unit="section" n="3"/> Hic est Metellus Macedonicus, qui porticus,
                     quae fuerunt circumdatae duabus aedibus sine inscriptione positis, quae nunc
                     Octaviae porticibus ambiuntur, fecerat, quique hanc turmam statuarum
                     equestrium, quae frontem aedium spectant, hodieque maximum ornamentum eius
                     loci, ex Macedonia detulit. <milestone unit="section" n="4"/> Cuius turmae hanc
                     causam referunt, Magnum Alexandrum impetrasse a Lysippo, singulari talium
                     auctore operum, ut eorum equitum, qui ex ipsius turma apud Granicum flumen
                     ceciderant, expressa similitudine figurarum faceret statuas et ipsius quoque
                     iis interponeret.</p>

                  <p><milestone unit="section" n="5"/> Hic idem primus omnium Romae aedem ex marmore
                     in iis ipsis monumentis molitus huius<note n="34" /> vel magnificentiae vel luxuriae
                     princeps fuit. <milestone unit="section" n="6"/> Vix ullius<milestone
                        unit="page" n="  "/>gentis aetatis ordinis hominem inveneris, cuius
                     felicitatem fortunae Metelli compares. Nam praeter excellentis triumphos
                     honoresque amplissimos et principale in re publica fastigium extentumque vitae
                     spatium et acris innocentisque pro re publica cum inimicis contentiones
                     quattuor filios sustulit, omnis adultae aetatis vidit, omnis reliquit
                     superstites et honoratissimos. <milestone unit="section" n="7"/> Mortui eius
                     lectum pro rostris sustulerunt quattuor filii, unus consularis et censorius,
                     alter consularis, tertius consul, quartus candidatus consulatus, quem honorem
                     adeptus est. Hoc est nimirum magis feliciter de vita migrare quam mori.</p>

               </div>
               <div type="textpart" subtype="chapter" n="12">
                  <p>Universa deinde instincta<note n="35" /> in bellum Achaia, cuius pars magna, ut praediximus,
                     eiusdem Metelli Macedonici virtute armisque fracta<note n="36" /> erat, maxime Corinthiis in
                     arma cum gravibus etiam in Romanos contumeliis instigantibus, destinatus ei
                     bello gerendo consul L. Mummius.</p>

                  <p><milestone unit="section" n="2"/> Et sub idem tempus, magis quia volebant
                     Romani, quidquid de Carthaginiensibus diceretur<note n="37" /> credere quam quia credenda
                     adferebantur, statuit senatus Carthaginem exscindere.<note n="38" /> <milestone
                        unit="section" n="3"/> Ita eodem tempore P. Scipio Aemilianus, vir avitis P.
                     Africani paternisque<milestone unit="page" n="  "/>L. Pauli virtutibus
                     simillimus, omnibus belli ac togae dotibus ingeniique ac studiorum
                     eminentissimus saeculi sui, qui nihil in vita nisi laudandum aut fecit aut
                     dixit ac sensit, quem Paulo genitum, adoptatum a Scipione Africani filio
                     diximus, aedilitatem petens consul creatus est. <milestone unit="section" n="4"
                     /> Bellum Carthagini iam ante biennium a prioribus consulibus inlatum maiore vi
                     intulit (cum ante in Hispania murali corona, in Africa obsidionali donatus
                     esset, in Hispania vero etiam ex provocatione, ipse modicus virium, inmanis
                     magnitudinis hostem interemisset) <milestone unit="section" n="5"/> eamque
                     urbem magis invidia imperii quam ullius eius temporis noxiae invisam Romano
                     nomini funditus sustulit fecitque suae virtutis monimentum, quod fuerat avi
                     eius clementiae. Carthago diruta est, cum stetisset annis sexcentis septuaginta
                     duobus,<note n="39" /> abhinc annos centum septuaginta tris<note n="40" /> Cn. Cornelio Lentulo L. Mummio
                     consulibus. <milestone unit="section" n="6"/> Hunc finem habuit Romani imperii
                     Carthago aemula, cum qua bellare maiores nostri coepere Claudio et Fulvio
                     consulibus ante annos ducentos nonaginta duos,<note n="41" /> quam tu, M. Vinici, consulatum
                     inires. Ita per annos centum et viginti<note n="42" /> aut bellum inter eos populos aut
                     belli praeparatio aut infida pax fuit. <milestone unit="section" n="7"/> Neque
                     se Roma iam terrarum orbi superato securam speravit fore, si nomen usquam
                     stantis maneret Carthaginis: adeo odium certaminibus ortum ultra metum durat et
                     ne in victis quidem<milestone unit="page" n="  "/>deponitur neque ante invisum
                     esse desinit quam esse desiit.</p>

               </div>
               <div type="textpart" subtype="chapter" n="13">
                  <p>Ante triennium quam Carthago deleretur, M. Cato, perpetuus diruendae eius
                     auctor, L. Censorino M'. Manilio consulibus mortem obiit. Eodem anno, quo
                     Carthago concidit, L.<note n="43" /> Mummius Corinthum post annos nongentos quinquaginta
                     duos, quam ab Alete Hippotis filio erat condita, funditus eruit. <milestone
                        unit="section" n="2"/> Uterque imperator devictae a se gentis nomine
                     honoratus, alter Africanus, alter appellatus est Achaicus; nec quisquam ex
                     novis hominibus prior Mummio cognomen virtute partum vindicavit.</p>

                  <p><milestone unit="section" n="3"/> Diversi imperatoribus mores, diversa fuere
                     studia: quippe Scipio tam elegans liberalium studiorum omnisque doctrinae et
                     auctor et admirator fuit, ut Polybium Panaetiumque, praecellentes ingenio
                     viros, domi militiaeque secum habuerit. Neque enim quisquam hoc Scipione
                     elegantius intervalla negotiorum otio dispunxit semperque aut belli aut pacis
                     serviit artibus: semper inter arma ac studia versatus aut corpus periculis aut
                     animum disciplinis exercuit. <milestone unit="section" n="4"/> Mummius tam
                     rudis fuit, ut capta Corintho cum maximorum artificum perfectas manibus tabulas
                     ac statuas in Italiam portandas locaret, iuberet praedici conducentibus, si eas
                     perdidissent, novas eos reddituros.<milestone unit="page" n="  "/><milestone
                        unit="section" n="5"/> Non tamen puto dubites, Vinici, quin magis pro re
                     publica fuerit manere adhuc rudem Corinthiorum intellectum quam in tantum ea
                     intellegi, et quin hac prudentia illa imprudentia decori publico fuerit
                     convenientior.</p>

               </div>
               <div type="textpart" subtype="chapter" n="14">
                  <p>Cum facilius cuiusque rei in unam contracta species quam divisa temporibus
                     oculis animisque inhaereat, statui priorem huius voluminis posterioremque
                     partem non inutili rerum notitia in artum contracta distinguere atque huic loco
                     inserere, quae quoque tempore post Romam a Gallis captam deducta sit colonia
                     iussu senatus; nam militarium et causae et auctores ex ipsarum praefulgent
                     nomina.º Huic rei per idem tempus civitates propagatas auctumque Romanum nomen
                     communione iuris haud intempestive subtexturi videmur.</p>

                  <p><milestone unit="section" n="2"/> Post septem annos quam Galli urbem
                     ceperant,<note n="44" /> Sutrium deducta colonia est et post annum Setia novemque
                     interiectis annis Nepe, deinde interpositis duobus et triginta Aricini<note n="45" /> in
                     civitatem recepti. <milestone unit="section" n="3"/> Abhinc annos autem
                     trecentos et sexaginta<note n="46" /> Sp. Postumio Veturio Calvino consulibus Campanis data
                     est civitas partique Samnitium sine suffragio, et eodem<milestone unit="page"
                        n="  "/>anno Cales deducta colonia. Interiecto deinde triennio Fundani et
                     Formiani in civitatem recepti, eo ipso anno, quo Alexandria condita est.
                        <milestone unit="section" n="4"/> Insequentibusque consulibus a Sp. Postumio
                     et Philone Publilio censoribus Acerranis data civitas. Et post triennium
                     Tarracina<note n="47" /> deducta colonia interpositoque quadriennio Luceria ac deinde
                     interiecto triennio Suessa Aurunca et Saticula, Interamnaque post biennium.
                        <milestone unit="section" n="5"/> Decem deinde hoc munere anni vacaverunt:
                     tunc Sora atque Alba deductae coloniae et Carseoli post biennium. <milestone
                        unit="section" n="6"/> At Q. Fabio quintum<note n="48" /> et Decio Mure quartum
                     consulibus, quo anno Pyrrhus regnare coepit, Sinuessam Minturnasque missi
                     coloni, post quadriennium Venusiam: interiectoque biennio M'. Curio et Rufino
                     Cornelio consulibus Sabinis sine suffragio data civitas: id actum ante annos
                     ferme trecentos et viginti. <milestone unit="section" n="7"/> At Cosam<note n="49" /> et
                     Paestum abhinc annos ferme trecentos Fabio Dorsone et Claudio Canina
                     consulibus, interiectoque<note n="50" /> quinquennio Sempronio Sopho et Appio Caeci filio
                     consulibus Ariminum et<note n="51" /> Beneventum coloni missi et suffragii ferendi ius
                     Sabinis datum. <milestone unit="section" n="8"/> At initio primi belli Punici
                     Firmum et Castrum colonis occupata, et post annum Aesernia postque septem et
                     decem<note n="52" /> annos Aefulum et Alsium Fregenaeque post<note n="53" /> biennium proximoque anno
                        Torquato<milestone unit="page" n="  "/>Sempronioque consulibus Brundisium et
                     post triennium Spoletium, quo anno Floralium ludorum factum est initium.
                     Postque biennium deducta<note n="54" /> Valentia et sub adventum in Italiam Hannibalis
                     Cremona atque Placentia.</p>

               </div>
               <div type="textpart" subtype="chapter" n="15">
                  <p>Deinde neque dum Hannibal in Italia moratur, neque proximis post excessum eius
                     annis vacavit Romanis colonias condere, cum esset in bello conquirendus potius
                     miles quam dimittendus et post bellum vires refovendae magis quam spargendae.
                        <milestone unit="section" n="2"/> Cn. autem Manlio Volsone et Fulvio
                     Nobiliore consulibus Bononia deducta colonia abhinc annos ferme ducentos
                     septendecim, et post quadriennium Pisaurum ac Potentia interiectoque triennio
                     Aquileia et Gravisca et post quadriennium Luca. <milestone unit="section" n="3"
                     /> Eodem temporum tractu, quamquam apud quosdam ambigitur, Puteolos Salernumque
                     et Buxentum missi coloni, Auximum autem in Picenum abhinc annos ferme centum
                     octoginta quinque,<note n="55" /> ante triennium quam Cassius censor a Lupercali in Palatium
                     versus theatrum facere instituit, cui in eo moliendo<note n="56" /> eximia civitatis
                     severitas et consul Scipio restitere, quod ego inter clarissima publicae
                     voluntatis argumenta numeraverim. <milestone unit="section" n="4"/> Cassio
                     autem Longino et Sextio Calvino, qui Sallues apud aquas, quae ab eo Sextiae
                     appellantur, devicit, consulibus Fabrateria deducta est abhinc annos ferme
                     centum quinquaginta tris.<note n="57" /><milestone unit="page" n="  "/>Et post annum
                     Scolacium Minervium, Tarentum Neptunia, Carthagoque in Africa, prima, ut
                     praediximus, extra Italiam colonia condita est. <milestone unit="section" n="5"
                     /> De Dertona ambigitur, Narbo autem Martius in Gallia Porcio Marcioque
                     consulibus abhinc annos circiter centum quadraginta sex<note n="58" /> deducta colonia est.
                     Post duodeviginti<note n="59" /> annos in Bagiennis Eporedia Mario sextum<note n="60" /> Valerioque
                     Flacco consulibus. Neque facile memoriae mandaverim quae, nisi militaris, post
                     hoc tempus deducta sit.</p>

               </div>
               <div type="textpart" subtype="chapter" n="16">
                  <p>Cum haec particula operis velut formam propositi excesserit, quamquam intellego
                     mihi in hac tam praecipiti festinatione, quae me rotae pronive gurgitis ac
                     verticis modo nusquam patitur consistere, paene magis necessaria praetereunda
                     quam supervacua<note n="61" /> amplectenda, nequeo tamen temperare mihi, quin rem saepe
                     agitatam animo meo neque ad liquidum ratione perductam signem stilo. <milestone
                        unit="section" n="2"/> Quis enim abunde mirari potest, quod eminentissima
                     cuiusque professionis ingenia in eandem<note n="62" /> formam et in idem artati temporis
                     congruere<note n="63" /> spatium, et quemadmodum clausa capso<note n="64" /> aliove<note n="65" /> saepto diversi
                     generis animalia nihilo minus separata alienis in unum quodque<note n="66" /> corpus
                     congregantur, ita cuiusque clari operis capacia ingenia in similitudine et
                     temporum et profectuum semet ipsa ab aliis separaverunt.<milestone unit="page"
                        n="  "/><milestone unit="section" n="3"/> Una neque multorum annorum spatio
                     divisa aetas per divini spiritus viros, Aeschylum Sophoclen Euripiden,
                     inlustravit tragoediam;<note n="67" /> una priscam illam et veterem sub Cratino
                     Aristophaneque et Eupolide comoediam; ac novam comicam<note n="68" /> Menander<note n="69" /> aequalesque
                     eius<note n="70" /> aetatis magis quam operis Philemo ac Diphilus et invenere intra
                     paucissimos annos neque imitandam reliquere. <milestone unit="section" n="4"/>
                     Philosophorum quoque ingenia Socratico ore defluentia omnium, quos paulo ante
                     enumeravimus, quanto post Platonis Aristotelisque mortem floruere spatio?
                        <milestone unit="section" n="5"/> Quid ante Isocratem, quid post eius
                     auditores eorumque discipulos clarum in oratoribus fuit? Adeo quidem<note n="71" /> artatum
                     angustiis temporum, ut nemo memoria dignus alter ab altero videri
                     nequiverint.</p>

               </div>
               <div type="textpart" subtype="chapter" n="17">
                  <p>Neque hoc in Graecis quam in Romanis evenit magis. Nam nisi aspera ac rudia
                     repetas et inventi laudanda nomine, in Accio circaque eum<note n="72" /> Romana tragoedia
                     est; dulcesque Latini leporis facetiae per Caecilium Terentiumque et Afranium
                     subpari aetate nituerunt. <milestone unit="section" n="2"/> Historicos etiam,<note n="73" />
                     ut Livium quoque priorum aetati adstruas, praeter Catonem et quosdam veteres et
                     obscuros minus<milestone unit="page" n="  "/>octoginta annis circumdatum aevum
                     tulit, ut nec poëtarum in antiquius citeriusve processit ubertas. <milestone
                        unit="section" n="3"/> At oratio ac vis forensis perfectumque prosae
                     eloquentiae decus, ut idem separetur Cato (pace P. Crassi Scipionisque et
                     Laelii et Gracchorum et Fannii et Servii Galbae dixerim) ita universa sub
                     principe operis sui erupit Tullio, ut delectari ante eum paucissimis, mirari
                     vero neminem possis nisi aut ab illo visum aut qui illum viderit. <milestone
                        unit="section" n="4"/> Hoc idem evenisse grammaticis, plastis, pictoribus,
                     scalptoribus quisquis temporum institerit notis, reperiet, eminentiam<note n="74" />
                     cuiusque operis artissimis temporum claustris circumdatam.</p>

                  <p><milestone unit="section" n="5"/> Huius ergo recedentis in suum quodque
                     saeculum<note n="75" /> ingeniorum similitudinis congregantisque se et in studium par et in
                     emolumentum causas cum saepe<note n="76" /> requiro, numquam reperio, quas esse veras
                     confidam, sed fortasse veri similes, inter quas has maxime. <milestone
                        unit="section" n="6"/> Alit aemulatio ingenia, et nunc invidia, nunc
                     admiratio imitationem accendit, naturaque quod summo studio petitum est,
                     ascendit in summum difficilisque in perfecto mora est, naturaliterque quod
                     procedere non potest, recedit. <milestone unit="section" n="7"/> Et ut primo ad
                     consequendos quos priores ducimus<note n="77" /> accendimur, ita ubi aut praeteriri aut
                     aequari eos posse desperavimus, studium cum spe senescit, et quod adsequi non
                     potest, sequi<milestone unit="page" n="  "/>desinit et velut occupatam
                     relinquens materiam quaerit novam, praeteritoque eo, in quo eminere non
                     possumus, aliquid, in quo nitamur, conquirimus, sequiturque ut frequens ac
                     mobilis transitus maximum perfecti operis impedimentum sit.</p>

               </div>
               <div type="textpart" subtype="chapter" n="18">
                  <p>Transit admiratio ab condicione<note n="78" /> temporum et ad urbium. Una urbs Attica
                     pluribus omnis<note n="79" /> eloquentiae quam universa Graecia operibus usque<note n="80" /> floruit
                     adeo ut corpora gentis illius separata sint in alias civitates, ingenia vero
                     solis Atheniensium muris clausa existimes. <milestone unit="section" n="2"/>
                     Neque hoc ego magis miratus sim quam neminem Argivum Thebanum Lacedaemonium
                     oratorem aut dum vixit auctoritate aut post mortem memoria dignum existimatum.
                        <milestone unit="section" n="3"/> Quae urbes eximiae alias<note n="81" /> talium
                     studiorum fuere steriles, nisi Thebas unum os Pindari inluminaret: nam Alcmana
                     Lacones falso sibi vindicant.</p>
               </div>
            </div>
            <div type="textpart" subtype="book" n="2">
               <div type="textpart" subtype="chapter" n="1">
                  <p>Potentiae Romanorum prior Scipio viam aperuerat, luxuriae posterior aperuit:
                     quippe remoto Carthaginis metu sublataque imperii aemula non gradu, sed
                     praecipiti cursu a virtute descitum, ad vitia <milestone unit="page" n="48"/>
                     transcursum; vetus disciplina deserta, nova inducta; in somnum a vigiliis, ab
                     armis ad voluptates, a negotiis in otium conversa civitas. <milestone
                        unit="section" n="2"/> Tum Scipio Nasica in Capitolio porticus, tum, quas
                     praediximus, Metellus, tum in circo Cn. Octavius multo amoenissimam moliti
                     sunt, publicamque magnificentiam secuta privata luxuria est.</p>

                  <p><milestone unit="section" n="3"/> Triste deinde et contumeliosum bellum in
                     Hispania duce latronum Viriatho secutum est: quod ita varia fortuna gestum est,
                     ut saepius Romanorum gereretur adversa. Sed interempto Viriatho fraude magis
                     quam virtute Servilii Caepionis Numantinum gravius exarsit. <milestone
                        unit="section" n="4"/> Haec urbs numquam plura quam decem milia<note n="1" /> propriae
                     iuventutis armavit, sed vel ferocia ingenii vel inscitia nostrorum ducum vel
                     fortunae indulgentia cum alios duces, tum Pompeium magni nominis virum ad
                     turpissima deduxit foedera (hic primus e Pompeis consul fuit), nec minus turpia
                     ac detestabilia Mancinum Hostilium consulem. <milestone unit="section" n="5"/>
                     Sed Pompeium gratia impunitum habuit, Mancinum verecundia poenam<note n="2" /> non recusando
                     perduxit huc, ut per fetialis nudus ac post tergum religatis manibus dederetur
                     hostibus. Quem illi recipere se negaverunt, <milestone unit="page" n="50"/>
                     sicut quondam Caudini fecerant,<note n="3" /> dicentes publicam violationem fidei non debere
                     unius lui sanguine.</p>

               </div>
               <div type="textpart" subtype="chapter" n="2">
                  <p>Inmanem deditio Mancini civitatis movit dissensionem. Quippe Tiberius Gracchus,
                     Tiberii Gracchi clarissimi atque eminentissimi viri filius, P. Africani ex
                     filia nepos, quo quaestore et auctore id foedus ictum erat, <milestone
                        unit="section" n="2"/> nunc graviter ferens aliquid a se pactum<note n="4" /> infirmari,
                     nunc similis vel iudicii vel poenae metuens discrimen, tribunus pl. creatus,
                     vir alioqui vita innocentissimus, ingenio florentissimus, proposito
                     sanctissimus, tantis denique adornatus virtutibus, quantas perfecta et natura
                     et industria mortalis condicio recipit, P. Mucio Scaevola L. Calpurnio
                     consulibus abhinc annos centum sexaginta duos descivit a bonis, pollicitusque
                     toti Italiae civitatem, simul etiam promulgatis agrariis legibus, <milestone
                        unit="section" n="3"/> omnibus statim<note n="5" /> concupiscentibus, summa imis miscuit
                     et in praeruptum atque anceps periculum adduxit rem publicam. Octavioque
                     collegae pro bono publico stanti imperium abrogavit, triumviros agris
                     dividendis colonisqueº deducendis creavit se socerumque suum, consularem
                     Appium, et Gaium fratrem admodum iuvenem.</p>

               </div>
               <div type="textpart" subtype="chapter" n="3">
                  <p>Tum P. Scipio Nasica, eius qui optimus vir a senatu iudicatus erat, nepos, eius
                     qui censor porticus <milestone unit="page" n="52"/> in Capitolio fecerat,
                     filius, pronepos autem Cn. Scipionis, celeberrimi viri P. Africani patrui,
                     privatusque et togatus, cum esset consobrinus Ti. Gracchi, patriam cognationi
                     praeferens et quidquid publice salutare non esset, privatim alienum existimans
                     (ob eas virtutes primus omnium absens pontifex maximus factus est), circumdata
                     laevo brachio togae lacinia ex superiore parte Capitolii summis gradibus
                     insistens hortatus est, qui salvam vellent rem publicam, se sequerentur.
                        <milestone unit="section" n="2"/> Tum optimates, senatus atque equestris
                     ordinis pars melior et maior, et intacta perniciosis consiliis plebs inruere in
                     Gracchum stantem in area cum catervis suis et concientem paene totius Italiae
                     frequentiam. Is fugiens decurrensque clivo Capitolino, fragmine subsellii ictus
                     vitam, quam gloriosissime degere potuerat, immatura morte finivit. <milestone
                        unit="section" n="3"/> Hoc initium in urbe Roma civilis sanguinis
                     gladiorumque impunitatis fuit. Inde ius vi obrutum potentiorque habitus prior,
                     discordiaeque civium antea condicionibus sanari solitae ferro diiudicatae
                     bellaque non causis inita, sed prout eorum merces fuit. <milestone
                        unit="section" n="4"/> Quod haut mirum est: non enim ibi consistunt exempla,
                        <milestone unit="page" n="54"/> unde coeperunt, sed quamlibet in tenuem
                     recepta tramitem latissime evagandi sibi viam faciunt, et ubi semel recto
                     deerratum est, in praeceps pervenitur, nec quisquam sibi putat turpe, quod alii
                     fuit fructuosum.</p>

               </div>
               <div type="textpart" subtype="chapter" n="4">
                  <p>Interim, dum haec in Italia geruntur, Aristonicus, qui<note n="6" /> mortuo rege Attalo, a
                     quo Asia populo Romano hereditate relicta erat, sicut relicta postea est a
                     Nicomede Bithynia, mentitus regiae stirpis originem armis eam occupaverat, is
                     victus a M. Perpenna ductusque in triumpho, set a M'. Aquilio, capite poenas
                     dedit, cum initio belli Crassum Mucianum, virum iuris scientissimum, decedentem
                     ex Asia proconsulem interemisset.</p>

                  <p><milestone unit="section" n="2"/> At<note n="7" /> P. Scipio Africanus Aemilianus, qui
                     Carthaginem deleverat, post tot acceptas circa Numantiam clades creatus iterum
                     consul missusque in Hispaniam fortunae virtutique expertae in Africa respondit
                     in Hispania, et intra annum ac tris menses, quam eo venerat, circumdatam
                     operibus Numantiam excisamque aequavit solo. <milestone unit="section" n="3"/>
                     Nec quisquam ullius gentis hominum ante eum clariore urbium excidio nomen suum
                     perpetuae commendavit memoriae: quippe excisa Carthagine ac Numantia ab
                     alterius nos metu, alterius vindicavit contumeliis. <milestone unit="section"
                        n="4"/> Hic, eum interrogante tribuno Carbone, quid de Ti. Gracchi caede
                        <milestone unit="page" n="56"/> sentiret, respondit, si is occupandae rei
                     publicae animum habuisset, iure caesum. Et cum omnis contio adclamasset,
                     hostium, inquit, armatorum totiens clamore non territus, qui possum vestro
                     moveri, quorum noverca est Italia? <milestone unit="section" n="5"/> Reversus
                     in urbem intra breve tempus, M'. Aquilio C. Sempronio consulibus abhinc annos
                     centum et sexaginta,<note n="8" /> post duos consulatus duosque triumphos et bis excisos
                     terrores rei publicae mane in lectulo repertus est mortuus, ita ut quaedam
                     elisarum faucium in cervice reperirentur notae. <milestone unit="section" n="6"
                     /> De tanti viri morte nulla habita est quaestio eiusque corpus velato capite
                     elatum est, cuius opera super totum terrarum orbem Roma extulerat caput. Seu
                     fatalem, ut plures, seu conflatam insidiis, ut aliqui prodidere memoriae,
                     mortem obiit, vitam certe dignissimam egit, quae nullius ad id temporis
                     praeterquam avito fulgore vinceretur. <milestone unit="section" n="7"/>
                     Decessit anno ferme sexto et quinquagesimo: de quo si quis ambiget, recurrat ad
                     priorem consulatum eius, in quem creatus est anno octavo et tricesimo:<note n="9" /> ita
                     dubitare desinet.</p>

               </div>
               <div type="textpart" subtype="chapter" n="5">
                  <p>Ante tempus excisae Numantiae praeclara in Hispania militia D. Bruti fuit, qui
                     penetratis omnibus Hispaniae gentibus ingenti vi hominum urbiumque <milestone
                        unit="page" n="58"/> potitus numero, aditis quae vix audita erant, Gallaeci
                     cognomen meruit.</p>

                  <p><milestone unit="section" n="2"/> Et ante eum paucis annis tam severum illius
                     Q. Macedonici in his gentibus imperium fuit, ut, cum urbem Contrebiam nomine in
                     Hispania oppugnaret, pulsas praecipiti loco quinque cohortes legionarias eodem
                     protinus subire iuberet, <milestone unit="section" n="3"/> facientibusque
                     omnibus in procinctu testamenta, velut ad certam mortem eundum foret, non
                     deterritus proposito,<note n="10" /> quem moriturum miserat militem victorem recepit: tantum
                     effecit mixtus timori pudor spesque desperatione quaesita. Hic virtute ac
                     severitate facti, at Fabius Aemilianus Pauli exemplo disciplina in Hispania
                     fuit clarissimus.</p>

               </div>
               <div type="textpart" subtype="chapter" n="6">
                  <p>Decem deinde interpositis annis, qui Ti. Gracchum, idem Gaium fratrem eius
                     occupavit furor, tam virtutibus eius omnibus quam huic errori similem, ingenio
                     etiam eloquentiaque longe praestantiorem. <milestone unit="section" n="2"/> Qui
                     cum summa quiete animi civitatis princeps esse posset, vel vindicandae
                     fraternae mortis gratia vel praemuniendae regalis potentiae eiusdem exempli
                     tribunatum ingressus, longe maiora et acriora petens<note n="11" /> dabat civitatem omnibus
                     Italicis, extendebat eam paene usque Alpis, <milestone unit="section" n="3"/>
                     dividebat agros, vetabat quemquam <milestone unit="page" n="60"/> civem plus
                     quingentis iugeribus habere, quod aliquando lege Licinia cautum erat, nova
                     constituebat portoria, novis coloniis replebat provincias, iudicia a senatu
                     transferebat ad equites, frumentum plebi dari instituerat; nihil immotum, nihil
                     tranquillum, nihil quietum, nihil<note n="12" /> denique in eodem statu relinquebat; quin
                     alterum etiam continuavit tribunatum.</p>

                  <p><milestone unit="section" n="4"/> Hunc L. Opimius consul, qui praetor Fregellas
                     exciderat, persecutus armis unaque Fulvium Flaccum, consularem ac triumphalem
                     virum, aeque prava cupientem, quem C. Gracchus in locum Tiberii fratris
                     triumvirum nominaverat,<note n="13" /> eumque<note n="14" /> socium regalis adsumpserat potentiae, morte
                     adfecit. <milestone unit="section" n="5"/> Id unum nefarie ab Opimio proditum,
                     quod capitis non dicam Gracchi, sed civis Romani pretium se daturum idque auro
                     repensurum proposuit. <milestone unit="section" n="6"/> Flaccus in Aventino
                     armatos<note n="15" /> ac pugnam ciens cum filio maiore iugulatus est; Gracchus profugiens,
                     cum iam comprehenderetur ab iis, quos Opimius miserat, cervicem Euporo servo
                     praebuit, qui non segnius se ipse interemit, quam domino succurrerat. Quo die
                     singularis Pomponii equitis Romani in Gracchum fides fuit, qui more Coclitis
                     sustentatis in ponte hostibus <milestone unit="page" n="62"/> eius, gladio se
                     transfixit. <milestone unit="section" n="7"/> Ut Ti. Gracchi antea corpus, ita
                     Gai mira crudelitate victorum in Tiberim deiectum est.</p>

               </div>
               <div type="textpart" subtype="chapter" n="7">
                  <p>Hunc Ti. Gracchi liberi, P. Scipionis Africani nepotes, viva adhuc matre
                     Cornelia, Africani filia, viri optimis ingeniis male usi, vitae mortisque
                     habuere exitum: qui si civilem dignitatis concupissent modum, quidquid
                     tumultuando adipisci gestierunt, quietis obtulisset res publica.</p>

                  <p><milestone unit="section" n="2"/> Huic atrocitati adiectum scelus unicum.
                     Quippe iuvenis specie excellens necdum duodevicesimum transgressus annum
                     immunisque delictorum paternorum, Fulvii Flacci filius, quem pater legatum de
                     condicionibus miserat, ab Opimio interemptus est. Quem cum haruspex Tuscus
                     amicus flentem in vincula duci vidisset, quin tu hoc potius, inquit, facis?
                     Protinusque inliso capite in postem lapideum ianuae carceris effusoque cerebro
                     expiravit.</p>

                  <p><milestone unit="section" n="3"/> Crudelesque mox quaestiones in amicos
                     clientesque Gracchorum habitae sunt. Sed Opimium, virum alioqui sanctum et
                     gravem, damnatum postea iudicio publico memoria istius saevitiae nulla civilis
                     prosecuta est misericordia. <milestone unit="section" n="4"/> Eadem Rupilium
                     Popiliumque, qui consules asperrime in Tiberii Gracchi <milestone unit="page"
                        n="64"/> amicos saevierant, postea iudiciorum publicorum merito oppressit
                     invidia.</p>

                  <p>Rei tantae parum ad notitiam pertinens interponetur.<note n="16" /> <milestone
                        unit="section" n="5"/> Hic est Opimius, a quo consule celeberrimum Opimiani
                     vini nomen; quod iam nullum esse spatio annorum colligi potest, cum ab eo sint
                     ad te, M. Vinici, consulem anni centum et quinquaginta.</p>

                  <p><milestone unit="section" n="6"/> Factum Opimii, quod<note n="17" /> inimicitiarum quaesita
                     erat ultio, minor secuta auctoritas, et visa ultio privato odio magis quam
                     publicae vindictae data.</p>

                  <p><milestone unit="section" n="7"/> In legibus<note n="18" /> Gracchi inter perniciosissima
                     numerarim,<note n="19" /> quod extra Italiam colonias posuit. Id maiores, cum viderent tanto
                     potentiorem Tyro Carthaginem, Massiliam Phocaea, Syracusas Corintho, Cyzicum ac
                     Byzantium Mileto, genitali solo, diligenter vitaverant et civis Romanos ad
                     censendum ex provinciis in Italiam revocaverant. <milestone unit="section"
                        n="8"/> Prima autem extra Italiam colonia Carthago condita est. Subinde
                     Porcio Marcioque consulibus deducta colonia Narbo Martius.</p>

               </div>
               <div type="textpart" subtype="chapter" n="8">
                  <p>Mandetur deinde memoriae severitas iudiciorum. Quippe C. Cato consularis, M.
                     Catonis nepos, Africani sororis filius, repetundarum ex Macedonia <milestone
                        unit="page" n="66"/> damnatus est, cum lis eius HS. quattuor milibus
                     aestimaretur: adeo illi viri magis voluntatem peccandi intuebantur quam modum,
                     factaque ad consilium dirigebant et quid, non in quantum admissum foret,
                     aestimabant.</p>

                  <p><milestone unit="section" n="2"/> Circa eadem tempora M. C.<note n="20" /> Metelli fratres
                     uno die triumphaverunt. Non minus clarum exemplum et adhuc unicum Fulvii
                     Flacci, eius qui Capuam ceperat, filiorum, sed alterius in adoptionem dati, in
                     collegio consulatus fuit; adoptivus in Acidini Manlii familiam datus. Nam
                     censura Metellorum patruelium, non germanorum fratrum fuit, quod solis
                     contigerat Scipionibus.</p>

                  <p><milestone unit="section" n="3"/> Tum Cimbri et Teutoni transcendere Rhenum,
                     multis mox nostris suisque cladibus nobiles. Per eadem tempora clarus eius
                     Minucii, qui porticus, quae hodieque celebres sunt, molitus est, ex Scordiscis
                     triumphus fuit.</p>

               </div>
               <div type="textpart" subtype="chapter" n="9">
                  <p>Eodem tractu temporum nituerunt oratores Scipio Aemilianus Laeliusque, Ser.
                     Galba, duo Gracchi, C. Fannius, Carbo Papirius; nec praetereundus Metellus
                     Numidicus et Scaurus, et ante omnes L. Crassus et M. Antonius: <milestone
                        unit="section" n="2"/> quorum aetati ingeniisque successere C. Caesar
                     Strabo, P. Sulpicius; nam Q. Mucius iuris scientia quam proprie eloquentiae
                     nomine celebrior fuit.</p>

                  <p><milestone unit="page" n="68"/>
                     <milestone unit="section" n="3"/> Clara etiam per idem aevi spatium fuere
                     ingenia in togatis Afranii, in tragoediis Pacuvii atque Accii, usque in
                     Graecorum ingeniorum comparationem evecti,<note n="21" /> magnumque inter hos ipsos
                     facientis operi suo locum, adeo quidem, ut in illis limae, in hoc paene plus
                     videatur fuisse sanguinis,<note n="22" /> <milestone unit="section" n="4"/> celebre et
                     Lucilii nomen fuit, qui sub P. Africano Numantino bello eques militaverat. Quo
                     quidem tempore iuvenes adhuc Iugurtha ac Marius sub eodem Africano militantes
                     in iisdem castris didicere, quae postea in contrariis facerent. <milestone
                        unit="section" n="5"/> Historiarum auctor iam tum Sisenna erat iuvenis, sed
                     opus belli civilis Sullanique post aliquot annos ab eo seniore editum est.
                        <milestone unit="section" n="6"/> Vetustior Sisenna fuit Caelius, aequalis
                     Sisennae Rutilius Claudiusque Quadrigarius et Valerius Antias. Sane non
                     ignoremus eadem aetate fuisse Pomponium sensibus celebrem, verbis rudem et
                     novitate inventi a se operis commendabilem.</p>

               </div>
               <div type="textpart" subtype="chapter" n="10">
                  <p>Prosequamur nota severitatem censorum Cassii Longini Caepionisque, qui abhinc
                     annos centum quinquaginta tris<note n="23" /> Lepidum Aemilium augurem, quod sex milibus HS.
                     aedes conduxisset, adesse iusserunt. At nunc si quis tanti habitet, vix ut
                     senator agnoscitur: adeo natura a rectis in prava, <milestone unit="page"
                        n="70"/> a pravis in vitia,<note n="24" /> a vitiis in praecipitia pervenitur.</p>

                  <p><milestone unit="section" n="2"/> Eodem tractu temporum et Domitii ex Arvernis
                     et Fabii ex Allobrogibus victoria fuit nobilis; Fabio Pauli nepoti ex victoria
                     cognomen Allobrogico inditum. Notetur Domitiae familiae peculiaris quaedam et
                     ut clarissima, ita artata numero felicitas. Septem ante hunc nobilissimae
                     simplicitatis iuvenem, Cn. Domitium, fuere, singuli<note n="25" /> omnes<note n="26" /> parentibus
                     geniti, sed omnes ad consulatum sacerdotiaque, ad triumphi autem paene omnes
                     pervenerunt insignia.</p>

               </div>
               <div type="textpart" subtype="chapter" n="11">
                  <p>Bellum deinde Iugurthinum gestum est per Q. Metellum nulli secundum saeculi
                     sui. Huius legatus fuit C. Marius, quem praediximus, natus agresti<note n="27" /> loco,
                     hirtus atque horridus vitaque sanctus, quantum bello optimus, tantum pace
                     pessimus, immodicus gloriae, insatiabilis, impotens semperque inquietus.
                        <milestone unit="section" n="2"/> Hic per publicanos aliosque in Africa
                     negotiantis criminatus Metelli lentitudinem, trahentis iam in tertium annum
                     bellum, et naturalem nobilitatis superbiam morandique in imperiis cupiditatem
                     effecit, ut, cum commeatu petito Romam venisset, consul crearetur bellique
                     paene patrati a Metello, qui bis Iugurtham acie fuderat, summa <milestone
                        unit="page" n="72"/> committeretur sibi. Metelli tamen et triumphus fuit
                     clarissimus et meritum ex virtute<note n="28" /> ei cognomen Numidici inditum. <milestone
                        unit="section" n="3"/> Ut paulo ante Domitiae familiae, ita Caeciliae
                     notanda claritudo est. Quippe intra duodecim ferme annos huius temporis
                     consules fuere Metelli aut censores aut triumpharunt amplius duodecies, ut
                     appareat, quemadmodum urbium imperiorumque, ita gentium nunc florere fortunam,
                     nunc senescere, nunc interire.</p>

               </div>
               <div type="textpart" subtype="chapter" n="12">
                  <p>At C. Marius L. Sullam iam tunc ut praecaventibus fatis copulatum sibi
                     quaestorem habuit et per eum missum ad regem Bocchum Iugurtha rege abhinc annos
                     ferme centum triginta quattuor<note n="29" /> potitus est; designatusque iterum consul in
                     urbem reversus secundi consulatus initio Kal. Ianuariis eum in triumpho duxit.
                        <milestone unit="section" n="2"/> Effusa, ut praediximus, immanis vis
                     Germanarum gentium, quibus nomen Cimbris ac Teutonis erat, cum Caepionem
                     Manliumque consules et ante Carbonem Silanumque fudissent fugassentque in
                     Galliis et exuissent exercitu, Scaurumque Aurelium consularem et alios
                     celeberrimi nominis viros trucidassent, populus Romanus non alium repellendis
                     tantis hostibus magis idoneum imperatorem quam Marium est ratus. <milestone
                        unit="section" n="3"/> Tum multiplicati consulatus eius. Tertius in apparatu
                     belli consumptus; quo anno Cn. Domitius tribunus plebis legem tulit, ut
                     sacerdotes, quos antea conlegae <milestone unit="page" n="74"/> sufficiebant,
                     populus crearet. <milestone unit="section" n="4"/> Quarto trans Alpis circa
                     Aquas Sextias cum Teutonis conflixit, amplius centum quinquaginta milia hostium
                     priore ac postero die ab eo trucidata<note n="30" /> gensque excisa Teutonum. <milestone
                        unit="section" n="5"/> Quinto citra Alpis in campis, quibus nomen erat
                     Raudiis, ipse consul et proconsul Q. Lutatius Catulus fortunatissimo
                     decertavere proelio; caesa aut capta amplius centum milia<note n="31" /> hominum. Hac
                     victoria videtur meruisse Marius, ne eius nati rem publicam paeniteret, ac mala
                     bonis repensasse. <milestone unit="section" n="6"/> Sextus consulatus veluti
                     praemium ei meritorum datus. Non tamen huius consulatus fraudetur gloria, quo
                     Servilii Glauciae Saturninique Apulei furorem continuatis honoribus rem
                     publicam lacerantium et gladiis quoque et caede comitia discutientium, consul
                     armis compescuit hominesque exitiabiles in Hostilia curia morte multavit.</p>

               </div>
               <div type="textpart" subtype="chapter" n="13">
                  <p>Deinde interiectis paucis annis tribunatum iniit M. Livius Drusus, vir
                     nobilissimus, eloquentissimus, sanctissimus, meliore in omnia ingenio animoque
                     quam fortuna usus. <milestone unit="section" n="2"/> Qui cum senatui priscum
                     restituere cuperet decus et iudicia ab equitibus ad eum transferre ordinem
                     (quippe eam potestatem nacti equites Gracchanis legibus cum in multos
                     clarissimos atque innocentissimos viros saevissent, <milestone unit="page"
                        n="76"/> tum P. Rutilium, virum non saeculi sui, sed omnis aevi optimum,
                     interrogatum lege repetundarum maximo cum gemitu civitatis damnaverant), in iis
                     ipsis, quae pro senatu moliebatur, senatum habuit adversarium non
                     intellegentem, si qua de plebis commodis ab eo agerentur, veluti inescandae
                     inliciendaeque multitudinis causa fieri, ut minoribus perceptis maiora
                     permitteret. <milestone unit="section" n="3"/> Denique ea fortuna Drusi fuit,
                     ut malefacta collegarum quam quaevis<note n="32" /> optime ab ipso cogitata senatus probaret
                     magis, et honorem, qui ab eo deferebatur, sperneret, iniurias, quae ab illis
                     intendebantur, aequo animo reciperet, et huius summae gloriae invideret,
                     illorum modicam<note n="33" /> ferret.</p>

               </div>
               <div type="textpart" subtype="chapter" n="14">
                  <p>Tum conversus Drusi animus, quando bene incepta male cedebant, ad dandam
                     civitatem Italiae. Quod cum moliens revertisset e foro, immensa illa et
                     incondita, quae eum semper comitabatur, cinctus multitudine in area domus suae
                     cultello percussus, qui adfixus lateri eius relictus est, intra paucas horas
                     decessit. <milestone unit="section" n="2"/> Sed cum ultimum redderet spiritum,
                     intuens circumstantium maerentiumque frequentiam, effudit vocem
                     convenientissimam conscientiae suae: ecquandone, inquit, propinqui amicique,
                     similem mei civem habebit res publica? <milestone unit="section" n="3"/> Hunc
                     finem clarissimus iuvenis vitae habuit: cuius morum minime omittatur
                     argumentum. Cum aedificaret domum in <milestone unit="page" n="78"/> Palatio in
                     eo loco, ubi est quae quondam Ciceronis, mox Censorini fuit, nunc Statilii
                     Sisennae est, promitteretque ei architectus, ita se eam aedificaturum, ut liber
                     a conspectu immunisque ab omnibus arbitris<note n="34" /> esset neque quisquam in eam
                     despicere posset, tu vero, inquit, si quid in te artis est, ita compone domum
                     meam, ut, quidquid agam, ab omnibus perspici possit.<note n="35" /></p>

               </div>
               <div type="textpart" subtype="chapter" n="15">
                  <p>Mors Drusi iam pridem tumescens bellum excitavit Italicum; quippe L. Caesare et
                     P. Rutilio consulibus abhinc annos centum viginti, universa Italia, cum id
                     malum ab Asculanis ortum esset (quippe Servilium praetorem Fonteiumque legatum
                     occiderant) ac deinde a Marsis exceptum in omnis penetrasset regiones, arma
                     adversus Romanos cepit. <milestone unit="section" n="2"/> Quorum ut fortuna
                     atrox, ita causa fuit iustissima: petebant enim eam civitatem, cuius imperium
                     armis tuebantur: per omnis annos atque omnia bella duplici numero se militum
                     equitumque fungi neque in eius civitatis ius recipi, quae per eos in id ipsum
                     pervenisset fastigium, per quod homines eiusdem et gentis et sanguinis ut
                     externos alienosque fastidire posset.</p>

                  <p><milestone unit="section" n="3"/> Id bellum amplius trecenta milia iuventutis
                     Italicae abstulit. Clarissimi autem imperatores fuerunt Romani eo bello Cn.
                     Pompeius, Cn. Pompei Magni pater, C. Marius, de quo praediximus, L. Sulla
                        <milestone unit="page" n="80"/> anno ante praetura functus, Q. Metellus,
                     Numidici filius, qui meritum cognomen Pii consecutus erat: <milestone
                        unit="section" n="4"/> quippe expulsum civitate a L. Saturnino tribuno
                     plebis, quod solus in leges eius iurare noluerat, pietate sua, auctoritate
                     senatus, consensu rei publicae<note n="36" /> restituit patrem. Nec triumphis honoribusque
                     quam aut causa exilii aut exilio aut reditu clarior fuit Numidicus.</p>

               </div>
               <div type="textpart" subtype="chapter" n="16">
                  <p>Italicorum autem fuerunt celeberrimi duces Silo Popaedius, Herius Asinius,
                     Insteius Cato, C. Pontidius, Telesinus Pontius, Marius Egnatius, Papius
                     Mutilus. <milestone unit="section" n="2"/> Neque ego verecundia domestici
                     sanguinis gloriae quidquam, dum verum refero, subtraham: quippe multum Minatii
                     Magii, atavi mei, Aeculanensis, tribuendum est memoriae, qui nepos Decii Magii,
                     Campanorum principis, celeberrimi et fidelissimi viri, tantam hoc bello Romanis
                     fidem praestitit, ut cum legione, quam ipse in Hirpinis conscripserat,
                     Herculaneum simul cum T. Didio caperet, Pompeios cum L. Sulla oppugnaret
                     Compsamque<note n="37" /> occuparet: <milestone unit="section" n="3"/> cuius de virtutibus
                     cum alii, tum maxime dilucide Q.<note n="38" /> Hortensius in annalibus suis rettulit. Cuius
                     illi pietati plenam populus Romanus gratiam rettulit ipsum viritim civitate
                     donando, duos <milestone unit="page" n="82"/> filios eius creando praetores,
                     cum seni adhuc crearentur.</p>

                  <p><milestone unit="section" n="4"/> Tam varia atque atrox fortuna Italici belli
                     fuit, ut per biennium continuum<note n="39" /> duo Romani consules, Rutilius ac deinde Cato
                     Porcius, ab hostibus occiderentur, exercitus populi Romani multis in locis
                     funderentur, utque ad saga iretur diuque in eo habitu maneretur. Caput imperii
                     sui Corfinium legerant atque appellarant Italicam. Paulatim deinde recipiendo
                     in civitatem, qui arma aut non ceperant aut deposuerant maturius, vires
                     refectae sunt, Pompeio Sullaque et Mario fluentem procumbentemque rem populi
                     Romani<note n="40" /> restituentibus.</p>

               </div>
               <div type="textpart" subtype="chapter" n="17">
                  <p>Finito ex maxima parte, nisi quae Nolani belli manebant reliquiae, Italico
                     bello, quo quidem Romani victis adflictisque ipsi exarmati quam integri<note n="41" />
                     universis civitatem dare maluerunt, consulatum inierunt Q. Pompeius et L.
                     Cornelius Sulla, vir qui neque ad finem victoriae satis laudari neque post
                     victoriam abunde vituperari potest. <milestone unit="section" n="2"/> Hic natus
                     familia nobili, sextus a Cornelio Rufino, qui bello Pyrrhi inter celeberrimos
                     fuerat duces, cum familiae eius claritudo intermissa esset, diu ita se gessit,
                     ut nullam petendi consulatum cogitationem habere <milestone unit="page" n="84"
                     /> videretur: <milestone unit="section" n="3"/> deinde post praeturam
                     inlustratus bello Italico et ante in Gallia legatione sub Mario, qua<note n="42" />
                     eminentissimos duces hostium fuderat, ex successu animum sumpsit petensque
                     consulatum paene omnium civium suffragiis factus est; sed eum honorem
                     undequinquagesimo aetatis suae anno adsecutus est.</p>

               </div>
               <div type="textpart" subtype="chapter" n="18">
                  <p>Per ea tempora Mithridates, Ponticus rex, vir neque silendus neque dicendus
                     sine cura, bello acerrimus, virtute eximius, aliquando fortuna, semper animo
                     maximus, consiliis dux, miles manu, odio in Romanos Hannibal, occupata Asia
                     necatisque in ea omnibus civibus Romanis, <milestone unit="section" n="2"/>
                     quos quidem eadem die atque hora redditis civitatibus litteris ingenti cum
                     pollicitatione praemiorum interimi iusserat, <milestone unit="section" n="3"/>
                     quo tempore neque fortitudine adversus Mithridatem neque fide in Romanos
                     quisquam Rhodiis par fuit (horum fidem Mytilenaeorum perfidia inluminavit, qui
                     M'.<note n="43" /> Aquilium aliosque Mithridati vinctos tradiderunt, quibus libertas in
                     unius Theophanis gratiam postea a Pompeio restituta est), cum terribilis
                     Italiae quoque videretur imminere, sorte obvenit Sullae Asia provincia.</p>

                  <p><milestone unit="section" n="4"/> Is egressus urbe cum circa Nolam moraretur
                        <milestone unit="page" n="86"/> (quippe ea urbs pertinacissime arma
                     retinebat exercituque Romano obsidebatur, velut paeniteret eius fidei, quam
                     omnium sanctissimam bello praestiterat Punico), <milestone unit="section" n="5"
                     /> P. Sulpicius tribunus plebis, disertus, acer, opibus gratia amicitiis vigore
                     ingenii atque animi celeberrimus, cum antea rectissima voluntate apud populum
                     maxumam quaesisset dignitatem, quasi pigeret eum virtutum suarum et bene
                     consulta ei male cederent, <milestone unit="section" n="6"/> subito pravus et
                     praeceps se<note n="44" /> C. Mario post septuagesimum annum omnia imperia et omnis
                     provincias concupiscenti addixit legemque ad populum tulit, qua Sullae imperium
                     abrogaretur, C. Mario bellum decerneretur Mithridaticum, aliasque leges
                     perniciosas et exitiabiles neque tolerandas liberae civitati tulit. Quin etiam
                     Q. Pompei consulis filium eundemque Sullae generum per emissarios factionis
                     suae interfecit.</p>

               </div>
               <div type="textpart" subtype="chapter" n="19">
                  <p>Tum Sulla contracto exercitu ad urbem rediit eamque armis occupavit, duodecim
                     auctores novarum pessimarumque rerum, inter quos Marium cum filio et P.
                     Sulpicio, urbe exturbavit ac lege lata exules fecit. Sulpicium etiam<note n="45" /> adsecuti
                     equites in Laurentinis paludibus iugulavere, caputque eius erectum et
                     ostentatum pro rostris velut omen inminentis proscriptionis fuit. <milestone
                        unit="section" n="2"/> Marius post sextum consulatum <milestone unit="page"
                        n="88"/> annumque<note n="46" /> septuagesimum nudus ac limo obrutus, oculis tantummodo
                     ac naribus eminentibus, extractus arundineto circa paludem Maricae, in quam se
                     fugiens consectantis Sullae equites abdiderat, iniecto in collum loro in
                     carcerem Minturnensium iussu duumviri perductus est. <milestone unit="section"
                        n="3"/> Ad quem interficiendum missus cum gladio servus publicus natione
                     Germanus, qui forte ab imperatore eo bello Cimbrico captus erat, ut agnovit
                     Marium, magno eiulatu expromens<note n="47" /> indignationem casus tanti viri abiecto gladio
                     profugit e carcere. <milestone unit="section" n="4"/> Tum cives, ab hoste
                     misereri paulo ante principis viri docti, instructum eum viatico conlataque
                     veste in navem imposuerunt. At ille adsecutus circa insulam Aenariam filium
                     cursum in Africam direxit inopemque vitam in tugurio ruinarum Carthaginiensium
                     toleravit, cum Marius aspiciens Carthaginem, illa intuens Marium, alter alteri
                     possent esse solacio.</p>

               </div>
               <div type="textpart" subtype="chapter" n="20">
                  <p>Hoc primum anno sanguine consulis Romani militis imbutae manus sunt; quippe Q.
                     Pompeius, collega Sullae, ab exercitu<note n="48" /> Cn. Pompei proconsulis seditione, sed
                     quam dux creaverat, interfectus est.</p>

                  <p><milestone unit="section" n="2"/> Non erat Mario Sulpicioque Cinna temperatior.
                     Itaque cum ita civitas Italiae data esset, ut in octo tribus contribuerentur
                     novi cives, ne potentia eorum <milestone unit="page" n="90"/> et multitudo
                     veterum civium dignitatem frangeret plusque possent recepti in beneficium quam
                     auctores beneficii, Cinna in omnibus tribubus eos se distributurum pollicitus
                     est: <milestone unit="section" n="3"/> quo nomine ingentem totius Italiae
                     frequentiam in urbem acciverat. E qua pulsus collegae optimatiumque viribus cum
                     in Campaniam tenderet, ex auctoritate senatus consulatus ei abrogatus est
                     suffectusque in eius locum L. Cornelius Merula flamen dialis. Haec iniuria
                     homine quam exemplo dignior fuit. <milestone unit="section" n="4"/> Tum Cinna
                     corruptis primo centurionibus ac tribunis, mox etiam spe largitionis militibus,
                     ab eo exercitu, qui circa Nolam erat, receptus est. Is cum universus in verba
                     eius iurasset, retinens insignia consulatus patriae bellum intulit, fretus
                     ingenti numero novorum civium, e quorum delectu trecentas amplius cohortes
                     conscripserat ac triginta legionum instar impleverat. <milestone unit="section"
                        n="5"/> Opus erat partibus auctoritate, cuius augendae gratia C. Marium cum
                     filio de exilio revocavit quique cum iis pulsi erant.</p>

               </div>
               <div type="textpart" subtype="chapter" n="21">
                  <p>Dum bellum autem infert patriae Cinna, Cn. Pompeius, Magni pater, cuius
                     praeclara opera bello Marsico praecipue circa Picenum agrum, ut praescripsimus,
                     usa erat res publica quique Asculum ceperat, circa quam urbem, cum in multis
                     aliis regionibus exercitus dispersi forent, quinque et septuaginta milia
                        <milestone unit="page" n="92"/> civium Romanorum, amplius sexaginta
                     Italicorum una die conflixerant, <milestone unit="section" n="2"/> frustratus
                     spe continuandi consulatus ita se<note n="49" /> dubium mediumque partibus praestitit, ut
                     omnia ex proprio usu ageret temporibusque insidiari videretur, et huc atque
                     illuc, unde spes maior adfulsisset potentiae, sese<note n="50" /> exercitumque deflecteret.
                        <milestone unit="section" n="3"/> Sed ad ultimum magno atrocique proelio cum
                     Cinna conflixit: cuius commissi patratique sub ipsis moenibus focisque<note n="51" /> urbis
                     Romanae pugnantibus spectantibusque quam fuerit eventus exitiabilis, vix verbis
                     exprimi potest. <milestone unit="section" n="4"/> Post hoc cum utrumque
                     exercitum velut parum bello exhaustum laceraret pestilentia, Cn. Pompeius
                     decessit.<note n="52" /> Cuius interitus voluptas amissorum aut gladio aut morbo civium
                     paene damno repensata est, populusque Romanus quam vivo iracundiam debuerat, in
                     corpus mortui contulit.</p>

                  <p><milestone unit="section" n="5"/> Seu duae seu tres Pompeiorum fuere familiae,
                     primus eius nominis ante annos fere centum sexaginta septem<note n="53" /> Q. Pompeius cum
                     Cn. Servilio consul fuit.</p>

                  <p><milestone unit="section" n="6"/> Cinna et Marius haud incruentis utrimque
                     certaminibus editis urbem occupaverunt, sed prior ingressus Cinna de recipiendo
                     Mario legem tulit.</p>

               </div>
               <div type="textpart" subtype="chapter" n="22">
                  <p>Mox C. Marius pestifero civibus suis reditu <milestone unit="page" n="94"/>
                     intravit moenia. Nihil illa victoria fuisset crudelius, nisi mox Sullana esset
                     secuta; <milestone unit="section" n="2"/> neque licentia gladiorum in
                     mediocris<note n="54" /> saevitum, sed excelsissimi quoque atque eminentissimi<note n="55" /> civitatis
                     viri variis suppliciorum generibus adfecti. In iis consul Octavius, vir
                     lenissimi animi, iussu Cinnae interfectus est. Merula autem, qui se sub
                     adventum Cinnae consulatu abdicaverat, incisis venis superfusoque altaribus
                     sanguine, quos saepe pro salute rei publicae flamen dialis precatus erat deos,
                     eos in execrationem Cinnae partiumque eius tum precatus optime de re publica
                     meritum spiritum reddidit. <milestone unit="section" n="3"/> M. Antonius,
                     princeps civitatis atque eloquentiae, gladiis militum, quos ipsos facundia sua
                     moratus erat, iussu Marii Cinnaeque confossus est. <milestone unit="section"
                        n="4"/> Q. Catulus, et aliarum virtutum et belli Cimbrici gloria, quae illi
                     cum Mario communis fuerat, celeberrimus, cum ad mortem conquireretur, conclusit
                     se loco nuper calce harenaque perpolito inlatoque igni, qui vim odoris
                     excitaret, simul exitiali hausto spiritu, simul incluso suo mortem magis voto
                     quam arbitrio inimicorum obiit.</p>

                  <p><milestone unit="section" n="5"/> Omnia erant praecipitia in re publica, nec
                     tamen adhuc quisquam inveniebatur, qui bona civis Romani aut donare auderet aut
                     petere sustineret. Postea id quoque accessit, ut saevitiae causam avaritia
                        <milestone unit="page" n="96"/> praeberet et modus culpae ex pecuniae modo
                     constitueretur et qui fuisset locuples, fieret is nocens, suique quisque
                     periculi merces foret, nec quidquam videretur turpe, quod esset
                     quaestuosum.</p>

               </div>
               <div type="textpart" subtype="chapter" n="23">
                  <p>Secundum deinde consulatum Cinna et septimum Marius in priorum dedecus iniit,
                     cuius initio morbo oppressus decessit, vir in bello hostibus, in otio civibus
                     infestissimus quietisque impatientissimus. <milestone unit="section" n="2"/> In
                     huius locum suffectus Valerius Flaccus, turpissimae legis auctor, qua
                     creditoribus quadrantem solvi iusserat, cuius facti merita eum poena intra
                     biennium consecuta est. <milestone unit="section" n="3"/> Dominante in Italia
                     Cinna maior pars nobilitatis ad Sullam in Achaiam ac deinde post in Asiam
                     perfugit.</p>

                  <p>Sulla interim cum Mithridatis praefectis circa Athenas Boeotiamque et
                     Macedoniam ita dimicavit, ut et Athenas reciperet et plurimo circa multiplicis
                     Piraei portus munitiones labore expleto amplius ducenta milia hostium
                     interficeret nec minus multa caperet. <milestone unit="section" n="4"/> Si quis
                     hoc rebellandi tempus, quo Athenae oppugnatae a Sulla sunt, imputat
                     Atheniensibus, nimirum veri vetustatisque ignarus est: adeo enim certa
                     Atheniensium in Romanos fides fuit, ut semper et <milestone unit="page" n="98"
                     /> in omni re, quidquid sincera fide gereretur, id Romani Attica fieri
                     praedicarent. <milestone unit="section" n="5"/> Ceterum tum oppressi
                     Mithridatis armis homines miserrimae condicionis cum ab inimicis tenerentur,
                     oppugnabantur ab amicis et animos extra moenia, corpora necessitati servientes
                     intra muros habebant. <milestone unit="section" n="6"/> Transgressus deinde in
                     Asiam Sulla parentem ad<note n="56" /> omnia supplicemque Mithridatem invenit, quem multatum
                     pecunia ac parte navium Asia omnibusque aliis provinciis, quas armis
                     occupaverat, decedere coëgit, captivos recepit, in perfugas noxiosque
                     animadvertit, paternis, id est Ponticis finibus contentum esse iussit.</p>

               </div>
               <div type="textpart" subtype="chapter" n="24">
                  <p>C. Flavius Fimbria, qui praefectus equitum ante adventum Sullae Valerium
                     Flaccum consularem virum interfecerat exercituque occupato imperator appellatus
                     forti<note n="57" /> Mithridatem pepulerat proelio, sub adventu<note n="58" /> Sullae se ipse interemit,
                     adulescens, quae pessime ausus erat, fortiter executus. <milestone
                        unit="section" n="2"/> Eodem anno P. Laenas tribunus plebis Sex. Lucilium,
                     qui priore<note n="59" /> anno tribunus plebis fuerat, saxo Tarpeio deiecit, et cum collegae
                     eius, quibus diem dixerat, metu ad Sullam profugissent, aqua ignique iis
                     interdixit.</p>

                  <p><milestone unit="page" n="100"/>
                     <milestone unit="section" n="3"/> Tum Sulla compositis transmarinis rebus, cum
                     ad eum primum omnium Romanorum legati Parthorum venissent, et in iis quidam
                     magi ex notis corporis respondissent caelestem eius vitam et memoriam futuram,
                     revectus in Italiam haud plura quam triginta armatorum milia adversum ducenta
                     amplius hostium exposuit Brundusii. <milestone unit="section" n="4"/> Vix
                     quidquam in Sullae operibus clarius duxerim, quam quod cum per triennium
                     Cinnanae Marianaeque partes Italiam obsiderent, neque inlaturum se bellum iis
                     dissimulavit nec quod erat in manibus omisit, existimavitque ante frangendum
                     hostem quam ulciscendum civem, repulsoque externo metu, ubi quod alienum esset
                     vicisset, superaret<note n="60" /> quod erat domesticum. <milestone unit="section" n="5"/>
                     Ante adventum L. Sullae Cinna seditione orta ab exercitu interemptus est, vir
                     dignior, qui arbitrio victorum moreretur quam iracundia militum. De quo vere
                     dici potest, ausum esse<note n="61" /> eum quae nemo auderet bonus, perfecisse quae a nullo
                     nisi fortissimo perfici possent, et fuisse eum in consultando temerarium, in
                     exequendo virum. Carbo nullo suffecto collega solus toto anno consul fuit.</p>

               </div>
               <div type="textpart" subtype="chapter" n="25">
                  <p>Putares Sullam venisse in Italiam non belli <milestone unit="page" n="102"/>
                     vindicem, sed pacis auctorem: tanta cum quiete exercitum per Calabriam
                     Apuliamque cum singulari cura frugum, agrorum, hominum, urbium perduxit in
                     Campaniam temptavitque iustis legibus et aequis condicionibus bellum componere;
                     sed iis, quibus et res<note n="62" /> pessima et immodica cupiditas erat, non poterat pax
                     placere. <milestone unit="section" n="2"/> Crescebat interim in dies Sullae
                     exercitus confluentibus ad eum optimo quoque et sanissimo. Felici deinde circa
                     Capuam eventu Scipionem Norbanumque consules superat, quorum Norbanus acie
                     victus, Scipio ab exercitu suo desertus ac proditus inviolatus a Sulla dimissus
                     est. <milestone unit="section" n="3"/> Adeo enim Sulla dissimilis fuit bellator
                     ac victor, ut dum vincit, mitis ac iustissimo<note n="63" /> lenior, post victoriam audito
                     fuerit crudelior. Nam et consulem, ut praediximus, exarmatum Quintumque
                     Sertorium, pro quanti mox belli facem! et multos alios, potitus eorum, dimisit
                     incolumes, credo ut in eodem homine duplicis ac diversissimi animi
                     conspiceretur exemplum. <milestone unit="section" n="4"/> Post<note n="64" /> victoriam —
                     namque ascendens<note n="65" /> montem Tifata cum C. Norbano concurrerat — Sulla gratis
                     Dianae, cuius numini regio illa sacrata est, solvit; aquas salubritate
                     medendisque corporibus nobiles agrosque omnis addixit deae. Huius gratae
                     religionis memoriam et inscriptio templi adfixa posti hodieque et tabula
                     testatur aerea intra aedem.</p>

                  <milestone unit="page" n="104"/>
               </div>
               <div type="textpart" subtype="chapter" n="26">
                  <p>Deinde consules Carbo tertium et C. Marius, septiens consulis filius, annos
                     natus sex et viginti, vir animi magis quam aevi paterni, multa fortiterque
                     molitus neque usquam inferior nomine suo. Is<note n="66" /> apud Sacriportum pulsus a Sulla
                     acie Praeneste, quod ante natura munitum praesidiis firmaverat, se exercitumque
                     contulit.</p>

                  <p><milestone unit="section" n="2"/> Ne quid usquam malis publicis deesset, in qua
                     civitate semper virtutibus certatum erat, certabatur sceleribus, optimusque
                     sibi videbatur, qui fuerat<note n="67" /> pessimus. Quippe dum ad Sacriportum dimicatur,
                     Damasippus praetor Domitium consularem, Scaevolam<note n="68" /> Mucium, pontificem maximum
                     et divini humanique iuris auctorem celeberrimum, et C. Carbonem praetorium,
                     consulis fratrem, et Antistium aedilicium velut faventis Sullae partibus in
                     curia Hostilia trucidavit. <milestone unit="section" n="3"/> Non perdat
                     nobilissimi facti gloriam Calpurnia, Bestiae filia, uxor Antistii, quae
                     iugulato, ut praediximus, viro gladio se ipsa transfixit. Quantum huius gloriae
                     famaeque accessit nunc virtute feminae! nec propria latet.<note n="69" /></p>

               </div>
               <div type="textpart" subtype="chapter" n="27">
                  <p>At Pontius Telesinus, dux Samnitium, vir domi bellique fortissimus penitusque
                     Romano nomini <milestone unit="page" n="106"/> infestissimus, contractis
                     circiter quadraginta milibus fortissimae pertinacissimaeque in retinendis armis
                     iuventutis, Carbone ac Mario consulibus abhinc annos centum et novem<note n="70" /> Kal.
                     Novembribus ita ad portam Collinam cum Sulla dimicavit, ut ad summum discrimen
                     et eum et rem publicam perduceret, <milestone unit="section" n="2"/> quae non
                     maius periculum adiit Hannibalis intra tertium miliarium castra conspicata,
                     quam eo die, quo circumvolans ordines exercitus sui Telesinus dictitansque
                     adesse Romanis ultimum diem vociferabatur eruendam delendamque urbem, adiiciens
                     numquam defuturos raptores Italicae libertatis lupos, nisi silva, in quam
                     refugere solerent, esset excisa. <milestone unit="section" n="3"/> Post primam
                     demum horam noctis et Romana acies respiravit et hostium cessit. Telesinus
                     postera die semianimis repertus est, victoris magis quam morientis vultum
                     praeferens, cuius abscisum caput ferro figi<note n="71" /> gestarigue circa Praeneste Sulla
                     iussit.</p>

                  <p><milestone unit="section" n="4"/> Tum demum desperatis rebus suis C. Marius
                     adulescens per cuniculos, qui miro opere fabricati in diversas agrorum partis
                     ferebant,<note n="72" /> conatus erumpere, cum foramine e terra emersisset, a dispositis in
                     id ipsum interemptus est. <milestone unit="section" n="5"/> Sunt qui sua manu,
                     sunt qui concurrentem mutuis ictibus cum minore fratre Telesini una obsesso et
                     erumpente occubuisse prodiderint. Utcumque cecidit, hodieque tanta patris
                     imagine non obscuratur eius<note n="73" /> memoria. De quo <milestone unit="page" n="108"/>
                     iuvene quid existimaverit Sulla, in promptu est; occiso enim demum eo Felicis
                     nomen adsumpsit, quod quidem usurpasset iustissime, si eundem et vincendi et
                     vivendi finem habuisset.</p>

                  <p><milestone unit="section" n="6"/> Oppugnationi autem Praenestis ac Marii
                     praefuerat Ofella Lucretius, qui cum antea Marianarum fuisset partium
                     praetor,<note n="74" /> ad Sullam transfugerat. Felicitatem diei, quo Samnitium Telesinique
                     pulsus est exercitus, Sulla perpetua ludorum circensium honoravit memoria, qui
                     sub eius nomine Sullanae Victoriae celebrantur.</p>

               </div>
               <div type="textpart" subtype="chapter" n="28">
                  <p>Paulo ante quam Sulla ad Sacriportum dimicaret, magnificis proeliis partium
                     eius viri hostium exercitum fuderant, duo Servilii apud Clusium, Metellus Pius
                     apud Faventiam, M. Lucullus circa Fidentiam.</p>

                  <p>Videbantur finita belli civilis mala, cum Sullae crudelitate aucta sunt.
                        <milestone unit="section" n="2"/> Quippe dictator creatus (cuius honoris
                     usurpatio per annos centum et viginti intermissa; nam proximus post annum quam
                     Hannibal Italia excesserat, uti adpareat populum Romanum usum dictatoris ut in
                     metu desiderasse tali quo timuisset potestatem)<note n="75" /> imperio, quo priores ad
                     vindicandam maximis periculis rem publicam olim usi erant,<note n="76" /> eo in inmodicae
                     crudelitatis licentiam<note n="77" /> usus est. <milestone unit="section" n="3"/> Primus
                     ille, et utinam ultimus, exemplum proscriptionis invenit, ut in qua civitate
                     petulantis <milestone unit="page" n="110"/> convicii iudicium histrioni ex
                     albo<note n="78" /> redditur, in ea iugulati civis Romani publice constitueretur
                     auctoramentum, plurimumque haberet, qui plurimos interemisset, neque occisi
                     hostis quam civis uberius foret praemium fieretque quisque merces mortis suae.
                        <milestone unit="section" n="4"/> Nec tantum in eos, qui contra arma
                     tulerant, sed in multos insontis saevitum. Adiectum etiam, ut bona
                     proscriptorum venirent exclusique paternis opibus liberi etiam petendorum
                     honorum iure prohiberentur simulque, quod indignissimum est, senatorum filii et
                     onera ordinis sustinerent et iura perderent.</p>

               </div>
               <div type="textpart" subtype="chapter" n="29">
                  <p>Sub adventum in Italiam L. Sullae Cn. Pompeius, eius Cn. Pompei filius, quem
                     magnificentissimas res in consulatu gessisse bello Marsico praediximus, tris et
                     viginti annos natus, abhinc annos centum et tredecim<note n="79" /> privatis ut opibus, ita
                     consiliis magna ausus magnificeque conata executus, ad vindicandam
                     restituendamque dignitatem patriae firmuma ex agro Piceno, qui totus paternis
                     eius clientelis refertus erat, contraxit exercitum: <milestone unit="section"
                        n="2"/> cuius viri magnitudo multorum voluminum instar exigit, sed operis
                     modus paucis eum narrari iubet.</p>

                  <p>Fuit hic genitus matre Lucilia stirpis senatoriae, forma excellens, non ea, qua
                     flos commendatur aetatis, sed ea<note n="80" /> dignitate constantiaque, quae<note n="81" /> in illam
                     conveniens <milestone unit="page" n="112"/> amplitudinem fortunamque eum ad
                     ultimum vitae comitata est diem; <milestone unit="section" n="3"/> innocentia
                     eximius, sanctitate praecipuus, eloquentia medius, potentiae, quae honoris
                     causa ad eum deferretur, non vi<note n="82" /> ab eo occuparetur, cupidissimus, dux bello
                     peritissimus, civis in toga, nisi ubi vereretur ne quem haberet parem,
                     modestissimus, amicitiarum tenax, in offensis exorabilis, in reconcilianda
                     gratia fidelissimus, in accipienda satisfactione facillimus, <milestone
                        unit="section" n="4"/> potentia sua numquam aut raro ad impotentiam usus,
                     paene omnium vitiorum expers, nisi numeraretur inter maxima in civitate libera
                     dominaque gentium indignari, cum omnes cives iure haberet pares, quemquam
                     aequalem dignitate conspicere. <milestone unit="section" n="5"/> Hic a toga
                     virili adsuetus commilitio prudentissimi ducis, parentis sui, bonum et capax
                     recta discendi ingenium singulari rerum militarium prudentia excoluerat, ut a
                     Sertorio Metellus laudaretur magis, Pompeius timeretur validius.<note n="83" /></p>

               </div>
               <div type="textpart" subtype="chapter" n="30">
                  <p>Tum M. Perpenna praetorius, e proscriptis, gentis clarioris quam animi,
                     Sertorium inter cenam Oscae interemit Romanisque certam victoriam, partibus
                     suis excidium, sibi turpissimam mortem pessimo auctoravit facinore. <milestone
                        unit="section" n="2"/> Metellus et Pompeius <milestone unit="page" n="114"/>
                     ex Hispaniis triumphaverunt; sed Pompeius, hoc quoque triumpho adhuc eques
                     Romanus, ante diem quam consulatum iniret, curru urbem invectus est. <milestone
                        unit="section" n="3"/> Quem virum quis non miretur per tot extraordinaria
                     imperia in summum fastigium evectum iniquo tulisse animo, C. Caesaris
                     absentis<note n="84" /> in altero consulatu petendo senatum populumque Romanum rationem
                     habere: adeo familiare est hominibus omnia sibi ignoscere, nihil aliis
                     remittere, et invidiam rerum non ad causam, sed ad voluntatem personasque
                     dirigere. <milestone unit="section" n="4"/> Hoc consulatu Pompeius tribuniciam
                     potestatem restituit, cuius Sulla imaginem sine re<note n="85" /> reliquerat.</p>

                  <p><milestone unit="section" n="5"/> Dum Sertorianum bellum in Hispania geritur,
                     quattuor et sexaginta fugitivi e ludo gladiatorio Capua profugientes duce
                     Spartaco, raptis ex ea urbe gladiis, primo Vesuvium montem petiere, mox
                     crescente in dies multitudine gravibus variisque casibus adfecere Italiam.
                     Quorum numerus in tantum adulevit, <milestone unit="section" n="6"/> ut qua
                     ultima dimicavere acie, nonaginta milia<note n="86" /> hominum se Romano exercitui
                     opposuerint. Huius patrati gloria penes M. Crassum fuit, mox rei publicae
                     omnium consensu<note n="87" /> principem.</p>

                  <milestone unit="page" n="116"/>
               </div>
               <div type="textpart" subtype="chapter" n="31">
                  <p>Converterat Cn. Pompei persona totum in se terrarum orbem et per omnia maior
                     civi<note n="88" /> habebatur. Qui cum consul perquam laudabiliter iurasset se in nullam
                     provinciam ex eo magistratu iturum idque servasset, <milestone unit="section"
                        n="2"/> post biennium A. Gabinius tribunus legem tulit, ut cum belli more,
                     non latrociniorum, orbem classibus iam, non furtivis expeditionibus piratae
                     terrerent quasdamque etiam Italiae urbes diripuissent, Cn. Pompeius ad eos
                     opprimendos mitteretur essetque ei imperium aequum in omnibus provinciis cum
                     proconsulibus usque ad quinquagesimum miliarium a mari. <milestone
                        unit="section" n="3"/> Quo scito<note n="89" /> paene totius terrarum orbis imperium uni
                     viro deferebatur; sed tamen idem hoc ante septennium<note n="90" /> in M. Antonii praetura
                     decretum erat. <milestone unit="section" n="4"/> Sed interdum persona ut
                     exemplo nocet, ita invidiam auget aut levat:<note n="91" /> in Antonio homines aequo animo
                     passi erant; raro enim invidetur eorum honoribus, quorum vis non timetur:
                     contra in iis homines extraordinaria reformidant, qui ea suo arbitrio aut
                     deposituri aut retenturi videntur et modum in voluntate habent. Dissuadebant
                     optimates, sed consilia impetu victa sunt.</p>

               </div>
               <div type="textpart" subtype="chapter" n="32">
                  <p>Digna est memoria Q. Catuli cum auctoritas tum verecundia. Qui cum dissuadens
                     legem <milestone unit="page" n="118"/> in contione dixisset esse quidem
                     praeclarum virum Cn. Pompeium, sed nimium iam liberae<note n="92" /> rei publicae neque
                     omnia in uno reponenda adiecissetque: "si quid huic acciderit, quem in eius
                     locum substituetis?" subclamavit universa contio, te, Q. Catule. Tum ille
                     victus consensu omnium et tam honorifico civitatis testimonio e contione
                     discessit. <milestone unit="section" n="2"/> Hic hominis verecundiam, populi
                     iustitiam mirari libet, huius, quod non ultra contendit, plebis, quod
                     dissuadentem et adversarium voluntatis suae vero testimonio fraudare
                     noluit.</p>

                  <p><milestone unit="section" n="3"/> Per idem tempus Cotta iudicandi munus, quod
                     C. Gracchus ereptum senatui ad equites, Sulla ab illis ad senatum
                     transtulerant,<note n="93" /> aequaliter in utrumque ordinem partitus est; Otho Roscius lege
                     sua equitibus in theatro loca restituit.</p>

                  <p><milestone unit="section" n="4"/> At Cn. Pompeius multis et praeclaris viris in
                     id bellum adsumptis discriptoque paene in omnis recessus maris praesidio
                     navium, brevi inexsuperabili manu terrarum orbem liberavit praedonesque saepe
                     multis iam aliis locis<note n="94" /> victos circa Ciliciam classe adgressus fudit ac
                     fugavit; <milestone unit="section" n="5"/> et quo maturius bellum <milestone
                        unit="page" n="120"/> tam late diffusum conficeret, reliquias eorum
                     contractas in urbibus remotoque mari loco in certa sede constituit. <milestone
                        unit="section" n="6"/> Sunt qui hoc carpant, sed quamquam in auctore satis
                     rationis est, tamen ratio quemlibet magnum auctorem faceret; data enim
                     facultate sine rapto vivendi rapinis arcuit.</p>

               </div>
               <div type="textpart" subtype="chapter" n="33">
                  <p>Cum esset in fine bellum piraticum et L. Lucullus, qui ante septem annos ex
                     consulatu sortitus Asiam Mithridati oppositus erat magnasque et memorabiles res
                     ibi gesserat, Mithridatem saepe multis locis fuderat, egregia Cyzicum liberarat
                     victoria, Tigranem, regum maximum, in Armenia vicerat ultimamque bello manum
                     paene magis noluerat imponere quam non potuerat, quia<note n="95" /> alioqui per omnia
                     laudabilis et bello paene invictus pecuniae pellebatur cupidine, idem bellum
                     adhuc administraret, Manilius tribunus plebis, semper venalis et alienae
                     minister potentiae, legem tulit, ut bellum Mithridaticum per Cn. Pompeium
                     administraretur. <milestone unit="section" n="2"/> Accepta ea magnisque
                     certatum inter imperatores iurgiis, cum Pompeius Lucullo infamiam pecuniae,
                     Lucullus Pompeio interminatam cupiditatem obiiceret imperii neuterque ab altero
                     quod arguebat<note n="96" /> <milestone unit="page" n="122"/> mentitus argui posset.
                        <milestone unit="section" n="3"/> Nam neque Pompeius, ut primum ad rem
                     publicam adgressus est, quemquam omnino<note n="97" /> parem tulit, et in quibus rebus
                     primus esse debebat, solus esse cupiebat (neque eo viro quisquam aut alia omnia
                     minus aut gloriam magis concupiit, in adpetendis honoribus inmodicus, in
                     gerendis verecundissimus, ut qui eos ut libentissime iniret, ita finiret aequo
                     animo, et quod cupisset, arbitrio suo sumeret, alieno deponeret) <milestone
                        unit="section" n="4"/> et Lucullus, summus alioqui vir, profusae huius in
                     aedificiis convictibusque et apparatibus luxuriae primus auctor fuit, quem ob
                     iniectas moles mari et receptum suffossis montibus in terras mare haud infacete
                     Magnus Pompeius Xerxen togatum vocare adsueverat.</p>

               </div>
               <div type="textpart" subtype="chapter" n="34">
                  <p>Per id tempus a Q. Metello Creta insula in populi Romani potestatem redacta
                     est, quae ducibus Panare et Lasthene quattuor et viginti milibus iuvenum
                     coactis, velocitate pernicibus, armorum laborumque patientissimis, sagittarum
                     usu celeberrimis, per triennium Romanos exercitus fatigaverat. <milestone
                        unit="section" n="2"/> Ne<note n="98" /> ab huius quidem usura gloriae<note n="99" /> temperavit
                     animum Cn. Pompeius, quin<note n="100" /> victoriae partem conaretur vindicare. Sed et
                     Luculli et Metelli triumphum cum ipsorum singularis virtus, <milestone
                        unit="page" n="124"/> tum etiam invidia Pompei apud optimum quemque fecit
                     favorabilem.</p>

                  <p><milestone unit="section" n="3"/> Per haec tempora M. Cicero, qui omnia
                     incrementa sua sibi debuit, vir novitatis nobilissimae et ut vita clarus, ita
                     ingenio maximus, quique<note n="101" /> effecit, ne quorum arma viceramus, eorum ingenio
                     vinceremur, consul Sergii Catilinae Lentulique et Cethegi et aliorum utriusque
                     ordinis virorum coniurationem singulari virtute, constantia, vigilia curaque
                     aperuit.<note n="102" /> <milestone unit="section" n="4"/> Catilina metu consularis imperii
                     urbe pulsus est; Lentulus consularis et praetor iterum Cethegusque et alii
                     clari nominis viri auctore senatu, iussu consulis in carcere necati sunt.</p>

               </div>
               <div type="textpart" subtype="chapter" n="35">
                  <p>Ille senatus dies, quo haec acta sunt, virtutem M. Catonis iam multis in rebus
                     conspicuam atque praenitentem in altissimo culmine locavit.<note n="103" /> <milestone
                        unit="section" n="2"/> Hic genitus proavo M. Catone, principe illo familiae
                     Porciae, homo Virtuti simillimus et per omnia ingenio diis quam hominibus
                     propior, qui numquam recte fecit, ut facere videretur, sed quia aliter facere
                     non potuerat, cuique id solum visum est rationem habere, quod haberet
                     iustitiam,<note n="104" /> omnibus humanis vitiis immunis semper fortunam in sua potestate
                     habuit. <milestone unit="section" n="3"/> Hic tribunus plebis designatus et
                     adhuc admodum adulescens, cum alii suaderent, ut per municipia <milestone
                        unit="page" n="126"/> Lentulus coniuratique custodirentur, paene inter
                     ultimos interrogatus sententiam, tanta vi animi atque ingenii invectus est in
                     coniurationem, eo ardore oris orationem omnium lenitatem suadentium societate
                     consilii suspectam fecit, <milestone unit="section" n="4"/> sic impendentia ex
                     ruinis incendiisque urbis et commutatione status publici pericula exposuit, ita
                     consulis virtutem amplificavit, ut universus senatus in eius sententiam
                     transiret animadvertendumque in eos, quos praediximus, censeret maiorque pars
                     ordinis eius Ciceronem<note n="105" /> prosequerentur domum.</p>

                  <p><milestone unit="section" n="5"/> At Catilina non segnius conata obiit, quam
                     sceleris conandi consilia inierat: quippe fortissime dimicans quem spiritum
                     supplicio debuerat, proelio reddidit.</p>

               </div>
               <div type="textpart" subtype="chapter" n="36">
                  <p>Consulatui Ciceronis non mediocre adiecit decus natus eo anno divus Augustus
                     abhinc annos LXXXII,<note n="106" /> omnibus omnium gentium viris magnitudine sua inducturus
                     caliginem.</p>

                  <p><milestone unit="section" n="2"/> Iam paene supervacaneum videri potest
                     eminentium ingeniorum notare tempora. Quis enim ignorat diremptos gradibus
                     aetatis floruisse hoc tempore Ciceronem, Hortensium, anteque<note n="107" /> Crassum,
                     Cottam, Sulpicium, moxque Brutum, Calidium,<note n="108" /> Caelium, Calvum et proximum
                     Ciceroni Caesarem eorumque velut alumnos Corvinum ac Pollionem <milestone
                        unit="page" n="128"/> Asinium, aemulumque Thucydidis Sallustium, auctoresque
                     carminum Varronem ac Lucretium neque ullo in suscepto carminis sui opere<note n="109" />
                     minorem Catullum. <milestone unit="section" n="3"/> Paene stulta est
                     inhaerentium oculis ingeniorum enumeratio, inter quae maxime nostri aevi
                     eminent princeps carminum Vergilius Rabiriusque et consecutus Sallustium Livius
                     Tibullusque et Naso, perfectissimi in forma operis sui; nam vivorum ut magna
                     admiratio, ita censura difficilis est.</p>

               </div>
               <div type="textpart" subtype="chapter" n="37">
                  <p>Dum haec in urbe Italiaque geruntur, Cn. Pompeius memorabile adversus
                     Mithridaten, qui post Luculli profectionem magnas novi exercitus viris
                     reparaverat, bellum gessit. <milestone unit="section" n="2"/> At rex fusus
                     fugatusque et omnibus exutus copiis Armeniam Tigranemque socer generum<note n="110" />
                     petiit,<note n="111" /> regem eius temporis, nisi qua Luculli armis erat infractus,
                     potentissimum. <milestone unit="section" n="3"/> Simul itaque duos persecutus
                     Pompeius intravit Armeniam. Prior filius Tigranis, sed discors patri, pervenit
                     ad Pompeium; <milestone unit="section" n="4"/> mox ipse supplex et praesens se
                     regnumque dicioni eius permisit, praefatus neminem alium neque Romanum neque
                     ullius gentis virum futurum fuisse, cuius se societati commissurus foret, quam
                     Cn. Pompeium; proinde omnem sibi vel adversam vel secundam, cuius auctor ille
                     esset, fortunam tolerabilem futuram: non esse turpe ab eo vinci, quem vincere
                     esset nefas, neque inhoneste <milestone unit="page" n="130"/> aliquem summitti
                     huic, quem fortuna super omnis extulisset. <milestone unit="section" n="5"/>
                     Servatus regi honos imperii, sed multato ingenti pecunia, quae omnis, sicuti
                     Pompeio moris erat, redacta in quaestoris potestatem ac publicis descripta
                     litteris. Syria aliaeque, quas occupaverat, provinciae ereptae, et aliae
                     restitutae populo Romano, aliae tum primum in eius potestatem redactae, ut
                     Syria, quae tum primum facta est stipendiaria. Finis imperii regii<note n="112" />
                     terminatus Armenia.</p>

               </div>
               <div type="textpart" subtype="chapter" n="38">
                  <p>Haud absurdum videtur propositi operis regulae paucis percurrere, quae cuiusque
                     ductu gens ac natio redacta in formulam provinciae stipendiaria facta<note n="113" /> sit,
                     ut quae partibus notavimus, facilius<note n="114" /> simul universa conspici possint.</p>

                  <p><milestone unit="section" n="2"/> Primus in Siciliam traiecit exercitum consul
                     Claudius, set<note n="115" /> provinciam eam post annos ferme duos et quinquaginta captis
                     Syracusis fecit Marcellus Claudius. Primus Africam Regulus nono ferme anno
                     primi Punici belli aggressus est;<note n="116" />sed post centum et novem<note n="117" /> annos P. Scipio
                     Aemilianus eruta Carthagine abhinc annos centum septuaginta<note n="118" /> tris Africam in
                     formulam redegit provinciae. Sardinia inter primum et secundum bellum Punicum
                     ductu T. Manlii consulis certum recepit imperi iugum. <milestone unit="section"
                        n="3"/> Immane bellicae civitatis argumentum, quod semel <milestone
                        unit="page" n="132"/> sub regibus, iterum hoc T. Manlio consule, tertio
                     Augusto principe certae pacis argumentum Ianus geminus clausus dedit.
                        <milestone unit="section" n="4"/> In Hispaniam primi omnium duxere exercitus
                     Cn. et P. Scipiones initio secundi belli Punici abhinc annos ducentos
                     quinquaginta; inde varie possessa et saepe amissa partibus, universa ductu
                     Augusti facta stipendiaria est. <milestone unit="section" n="5"/> Macedoniam
                     Paulus, Mummius Achaiam, Fulvius Nobilior subegit Aetoliam, Asiam L. Scipio,
                     Africani frater, eripuit Antiocho, sed beneficio senatus populique Romani mox
                     ab Attalis<note n="119" /> possessam regibus<note n="120" /> M. Perpenna capto Aristonico fecit
                     tributariam. <milestone unit="section" n="6"/> Cyprus devicta nullius
                     adsignanda gloriae est;<note n="121" /> quippe senatus consulto, ministerio Catonis, regis
                     morte, quam ille conscientia acciverat, facta provincia est. Creta Metelli
                     ductu longissimae libertatis fine multata est. Syria Pontusque Cn. Pompei
                     virtutis monumenta sunt.</p>

               </div>
               <div type="textpart" subtype="chapter" n="39">
                  <p>Gallias primum a<note n="122" /> Domitio Fabioque,<note n="123" /> nepote Pauli, qui Allobrogicus vocatus
                     est, intratas cum exercitu, magna mox clade nostra, saepe et adfectavimus et
                     omisimus.<note n="124" /> Sed fulgentissimum C. Caesaris opus in his conspicitur; quippe
                     eius ductu <milestone unit="page" n="134"/> auspiciisque infractae paene<note n="125" />
                     idem, quod totus terrarum orbis, in aerarium<note n="126" /> conferunt stipendium. Ab eodem
                     facta * * *<note n="127" /> Numidicus. <milestone unit="section" n="2"/> Ciliciam perdomuit
                     Isauricus et post bellum Antiochinum Vulso Manlius Gallograeciam. Bithynia, ut
                     praediximus, testamento Nicomedis relicta hereditaria. Divus Augustus praeter
                     Hispanias aliasque gentis, quarum titulis forum eius praenitet, paene idem
                     facta Aegypto stipendiaria, quantum pater eius Galliis, in aerarium reditus
                     contulit. <milestone unit="section" n="3"/> At Ti. Caesar quam certam Hispanis
                     parendi confessionem extorserat parens, Illyriis Delmatisque extorsit. Raetiam
                     autem et Vindelicos ac Noricos Pannoniamque et Scordiscos novas imperio nostro
                     subiunxit provincias. Ut has armis, ita auctoritate Cappadociam populo Romano
                     fecit stipendiariam. Sed revertamur ad ordinem.</p>

               </div>
               <div type="textpart" subtype="chapter" n="40">
                  <p>Secuta deinde Cn. Pompei militia, gloriae laborisne maioris incertum est.
                     Penetratae cum victoria Media, Albania, Hiberia;<note n="128" /> deinde flexum agmen ad eas
                     nationes, quae dextra atque intima Ponti incolunt, Colchos Heniochosque et
                     Achaeos, et oppressus auspiciis Pompei, insidiis filii Pharnacis Mithridates,
                     ultimus omnium iuris sui regum praeter <milestone unit="page" n="136"/>
                     Parthicos. <milestone unit="section" n="2"/> Tum victor omnium quas adierat
                     gentium Pompeius suoque et civium voto maior et per omnia fortunam hominis
                     egressus revertit in Italiam. Cuius reditum favorabilem opinio fecerat; quippe
                     plerique non sine exercitu venturum in urbem adfirmarunt et libertati publicae
                     statuturum arbitrio suo modum. <milestone unit="section" n="3"/> Quo magis hoc
                     homines timuerant, eo gratior civilis tanti imperatoris reditus fuit: omni
                     quippe Brundusii dimisso exercitu nihil praeter nomen imperatoris retinens cum
                     privato comitatu, quem semper illi astare<note n="129" /> moris fuit, in urbem rediit
                     magnificentissimumque de tot regibus per biduum egit triumphum longeque maiorem
                     omni ante se inlata pecunia in aerarium, praeterquam a Paulo, ex manubiis
                     intulit.</p>

                  <p><milestone unit="section" n="4"/> Absente Cn. Pompeio T. Ampius et T. Labienus
                     tribuni plebis legem tulerant,<note n="130" /> ut is ludis circensibus corona aurea et omni
                     cultu triumphantium uteretur, scaenicis autem praetexta coronaque aurea. Id
                     ille non plus quam semel, et hoc sane nimium fuit, usurpare sustinuit. Huius
                     viri fastigium tantis auctibus fortuna extulit, ut primum ex Africa, iterum ex
                     Europa, tertio ex Asia triumpharet et, quot partes terrarum orbis sunt, totidem
                     faceret monumenta <milestone unit="page" n="138"/> victoriae suae. Numquam
                     tamen eminentia invidia carent. <milestone unit="section" n="5"/> Itaque et
                     Lucullus et Metellus Creticus memor tamen acceptae iniuriae,<note n="131" /> non iniuste
                     querens (quippe ornamentum triumphi eius captivos duces Pompeius subduxerat) et
                     cum iis pars optimatium refragabatur, ne aut promissa civitatibus a Pompeio aut
                     bene meritis praemia ad arbitrium eius persolverentur.</p>

               </div>
               <div type="textpart" subtype="chapter" n="41">
                  <p>Secutus deinde est consulatus C. Caesaris, qui scribenti manum iniicit et
                     quamlibet festinantem in se morari cogit. Hic nobilissima Iuliorum genitus
                     familia et, quod inter omnis antiquitatis studiosos<note n="132" /> constabat, ab Anchise ac
                     Venere deducens genus, forma omnium civium excellentissimus, vigore animi
                     acerrimus, munificentia effusissimus, animo super humanam et naturam et fidem
                     evectus, magnitudine cogitationum, celeritate bellandi, patientia periculorum
                     Magno illi Alexandro, sed sobrio neque iracundo simillimus, <milestone
                        unit="section" n="2"/> qui denique semper et cibo et somno in vitam, non in
                     voluptatem uteretur, cum fuisset C. Mario sanguine coniunctissimus atque idem
                     Cinnae gener, cuius filiam ut repudiaret nullo metu compelli potuit, cum M.
                     Piso consularis Anniam, quae Cinnae uxor fuerat, in Sullae dimisisset gratiam,
                        <milestone unit="page" n="140"/> habuissetque fere duodeviginti annos eo
                     tempore, quo Sulla rerum potitus est, magis ministris Sullae adiutoribusque
                     partium quam ipso conquirentibus eum ad necem mutata veste dissimilemque
                     fortunae suae indutus habitum nocte urbe elapsus est. <milestone unit="section"
                        n="3"/> Idem postea admodum iuvenis, cum a piratis captus esset, ita se
                     per<note n="133" /> omne spatium, quo ab iis retentus est, apud eos gessit, ut pariter iis
                     terrori venerationique esset, neque umquam aut nocte aut die (cur enim quod vel
                     maximum est, si narrari verbis speciosis non potest, omittatur?) aut
                     excalcearetur aut discingeretur, in hoc scilicet, ne si quando aliquid ex
                     solito variaret, suspectus iis, qui oculis tantummodo eum custodiebant,
                     foret.</p>

               </div>
               <div type="textpart" subtype="chapter" n="42">
                  <p>Longum est narrare, quid et quotiens ausus sit, quanto opere conata eius qui
                     obtinebat Asiam magistratus populi Romani metu<note n="134" /> suo destituerit. Illud
                     referatur documentum tanti mox evasuri viri: <milestone unit="section" n="2"/>
                     quae nox eam diem secuta est, qua publica civitatium pecunia redemptus est, ita
                     tamen, ut cogeret ante obsides a piratis civitatibus dari, et privatus et
                     contracta classe<note n="135" /> tumultuaria invectus in eum locum, in quo ipsi praedones
                     erant, partem classis fugavit, partem mersit, aliquot navis multosque mortalis
                     cepit; <milestone unit="section" n="3"/> laetusque nocturnae expeditionis
                     triumpho <milestone unit="page" n="142"/> ad suos revectus<note n="136" /> est, mandatisque
                     custodiae quos ceperat, in Bithyniam perrexit ad proconsulem Iuncum<note n="137" /> (idem
                     enim eam Asiamque obtinebat)<note n="138" /> petens, ut auctor fieret sumendi de captivis
                     supplicii: quod ille se facturum negasset venditurumque captivos dixisset
                     (quippe sequebatur invidia inertiam), incredibili celeritate revectus ad mare,
                     priusquam de ea re ulli proconsulis redderentur epistulae,<note n="139" /> omnes, quos
                     ceperat, suffixit cruci.</p>

               </div>
               <div type="textpart" subtype="chapter" n="43">
                  <p>Idem mox ad sacerdotium ineundum (quippe absens pontifex factus erat in Cottae
                     consularis locum, cum<note n="140" /> paene puer a Mario Cinnaque flamen dialis creatus
                     victoria Sullae, qui omnia ab iis acta fecerat irrita, amisisset id<note n="141" />
                     sacerdotium) festinans in Italiam, ne conspiceretur a praedonibus omnia tunc
                     obtinentibus maria et merito iam<note n="142" /> infestis sibi, quattuor scalmorum navem una
                     cum duobus amicis decemque servis ingressus effusissimum Adriatici maris
                     traiecit sinum. <milestone unit="section" n="2"/> Quo quidem in cursu
                     conspectis, ut putabat, piratarum navibus cum exuisset vestem alligassetque
                     pugionem ad femur alterutri se fortunae parans, mox intellexit frustratum esse
                     visum suum arborumque ex longinquo ordinem antemnarum praebuisse imaginem.</p>

                  <p><milestone unit="section" n="3"/> Reliqua eius acta in urbe, nobilissima Cn.
                     Dolabellae<note n="143" /> <milestone unit="page" n="144"/> accusatio et maior civitatis in
                     ea favor, quam reis praestari solet, contentionesque civiles cum Q. Catulo
                     atque aliis eminentissimis viris celeberrimae, et ante praeturam victus in<note n="144" />
                     maximi pontificatus petitione Q. Catulus, omnium confessione senatus princeps,
                        <milestone unit="section" n="4"/> et restituta in aedilitate adversante
                     quidem nobilitate monumenta C. Marii, simulque revocati ad ius dignitatis
                     proscriptorum liberi, et praetura quaesturaque mirabili virtute atque industria
                     obita in Hispania (cum esset quaestor sub Vetere Antistio, avo huius Veteris
                     consularis atque pontificis, duorum consularium et sacerdotum patris, viri in
                     tantum boni, in quantum humana simplicitas intellegi potest) quo notiora sunt,
                     minus egent stilo.</p>

               </div>
               <div type="textpart" subtype="chapter" n="44">
                  <p>Hoc igitur consule inter eum et Cn. Pompeium et M. Crassum inita potentiae
                     societas, quae urbi orbique terrarum nec minus diverso cuique tempore ipsis
                     exitiabilis fuit. <milestone unit="section" n="2"/> Hoc consilium sequendi
                     Pompeius causam habuerat, ut tandem acta in transmarinis provinciis, quibus, ut
                     praediximus, multi obtrectabant, per Caesarem confirmarentur consulem, Caesar
                     autem, quod animadvertebat se cedendo Pompei gloriae aucturum suam et invidia
                     communis <milestone unit="page" n="146"/> potentiae in illum relegata
                     confirmaturum vires suas, Crassus, ut quem principatum solus adsequi non
                     poterat, auctoritate Pompei, viribus teneret Caesaris, <milestone
                        unit="section" n="3"/> adfinitas etiam inter Caesarem Pompeiumque contracta
                     nuptiis, quippe Iuliam,<note n="145" /> filiam C. Caesaris, Cn. Magnus duxit uxorem.</p>

                  <p><milestone unit="section" n="4"/> In hoc consulatu Caesar legem tulit, ut ager
                     Campanus plebei divideretur, suasore legis Pompeio. Ita circiter viginti milia
                     civium eo deducta et ius urbis<note n="146" /> restitutum post annos circiter centum
                     quinquaginta duos quam bello Punico ab Romanis Capua in formam praefecturae
                     redacta erat. <milestone unit="section" n="5"/> Bibulus, collega Caesaris, cum
                     actiones eius magis vellet impedire quam posset, maiore parte anni domi se
                     tenuit. Quo facto dum augere vult invidiam collegae, auxit potentiam. Tum
                     Caesari decretae in quinquennium Galliae.</p>

               </div>
               <div type="textpart" subtype="chapter" n="45">
                  <p>Per idem tempus P. Clodius, homo nobilis, disertus, audax, quique neque<note n="147" />
                     dicendi neque faciendi ullum nisi quem vellet nosset modum, malorum
                     propositorum executor acerrimus, infamis etiam sororis stupro et actus incesti
                     reus ob initum inter religiosissima populi Romani sacra adulterium, cum graves
                     inimicitias cum M. Cicerone exerceret (quid enim inter tam dissimiles amicum
                     esse poterat?) et a patribus ad plebem transisset, legem in tribunatu
                        <milestone unit="page" n="148"/> tulit, qui civem Romanum indemnatum<note n="148" />
                     interemisset, ei aqua et igni interdiceretur: cuius verbis etsi non nominabatur
                     Cicero, tamen solus petebatur. <milestone unit="section" n="2"/> Ita vir optime
                     meritus de re publica conservatae patriae pretium calamitatem exilii tulit. Non
                     caruerunt suspicione oppressi Ciceronis Caesar et Pompeius. Hoc sibi
                     contraxisse videbatur Cicero, quod inter viginti viros dividendo agro Campano
                     esse noluisset. <milestone unit="section" n="3"/> Idem intra biennium sera Cn.
                     Pompei cura, verum ut coepit<note n="149" /> intenta,<note n="150" /> votisque Italiae ac decretis
                     senatus, virtute atque actione Annii Milonis tribuni plebis dignitati
                     patriaeque restitutus est. Neque post Numidici exilium aut reditum quisquam aut
                     expulsus invidiosius aut receptus est laetius. Cuius domus quam infeste a
                     Clodio disiecta erat, tam speciose a senatu restituta est.</p>

                  <p><milestone unit="section" n="4"/> Idem P. Clodius in tribunatu<note n="151" /> sub
                     honorificentissimo ministerii titulo M. Catonem a re publica relegavit: quippe
                     legem tulit, ut is quaestor cum iure praetorio, adiecto etiam quaestore,
                     mitteretur in insulam Cyprum ad spoliandum regno Ptolemaeum, omnibus morum
                     vitiis eam contumeliam meritum. <milestone unit="section" n="5"/> Sed ille sub
                     adventum Catonis vitae suae vim intulit. <milestone unit="page" n="150"/> Unde
                     pecuniam longe sperata maiorem Cato Romam retulit. Cuius integritatem laudari
                     nefas est, insolentia paene argui potest, quod una cum consulibus ac senatu
                     effusa civitate obviam, cum per Tiberim subiret navibus, non ante iis egressus
                     est, quam ad eum locum pervenit, ubi erat exponenda pecunia.</p>

               </div>
               <div type="textpart" subtype="chapter" n="46">
                  <p>Cum deinde inmanis res vix multis voluminibus explicandas C. Caesar in Gallia
                     gereret<note n="152" /> nec contentus plurimis ac felicissimis victoriis innumerabilibusque
                     caesis et captis hostium milibus etiam in Britanniam traiecisset exercitum,
                     alterum paene imperio nostro ac suo quaerens orbem, vetus par<note n="153" /> consulum, Cn.
                     Pompeius et M. Crassus, alterum iniere consulatum, qui neque petitus honeste ab
                     iis neque probabiliter gestus est. <milestone unit="section" n="2"/> Caesari
                     lege, quam Pompeius ad populum tulit, prorogatae in idem spatium temporis
                     provinciae, Crasso bellum Parthicum iam<note n="154" /> animo molienti Syria decreta. Qui
                     vir cetera sanctissimus immunisque voluptatibus neque in pecunia neque in
                     gloria concupiscenda aut modum norat aut capiebat terminum. <milestone
                        unit="section" n="3"/> Hunc proficiscentem in Syriam diris cum ominibus
                     tribuni plebis frustra retinere conati. Quorum execrationes si in ipsum
                        <milestone unit="page" n="152"/> tantummodo valuissent, utile<note n="155" /> imperatoris
                     damnum salvo exercitu fuisset rei publicae. <milestone unit="section" n="4"/>
                     Transgressum Euphraten Crassum petentemque Seleuciam circumfusus inmanibus
                     copiis equitum rex Orodes una cum parte maiore Romani exercitus interemit.
                     Reliquias legionum C. Cassius, atrocissimi mox auctor facinoris, tum quaestor,
                     conservavit Syriamque adeo in populi Romani potestate retinuit, ut transgressos
                     in eam Parthos felici rerum eventu fugaret ac funderet.</p>

               </div>
               <div type="textpart" subtype="chapter" n="47">
                  <p>Per haec insequentiaque et quae praediximus tempora amplius quadringenta milia
                     hostium a C. Caesare caesa sunt, plura capta; pugnatum saepe derecta acie,
                     saepe in agminibus, saepe eruptionibus, bis penetrata Britannia, novem denique
                     aestatibus vix ulla non iustissimus triumphus emeritus. Circa Alesiam vero
                     tantae res gestae, quantas audere vix hominis, perficere paene nullius nisi dei
                     fuerit.</p>

                  <p><milestone unit="section" n="2"/> Quarto<note n="156" /> ferme anno Caesar morabatur in
                     Galliis, cum medium iam ex invidia potentiae et viva illa male<note n="157" /> cohaerentis
                     inter Cn. Pompeium et C. Caesarem concordiae pignus Iulia, uxor Magni,
                     decessit: atque omnia inter destinatos tanto discrimini duces <milestone
                        unit="page" n="154"/> dirimente fortuna filius quoque parvus Pompei, Iulia
                     natus, intra breve spatium obiit. <milestone unit="section" n="3"/> Tum in
                     gladios caedesque civium furente ambitu, cuius neque finis reperiebatur nec
                     modus, tertius consulatus soli Cn. Pompeio etiam adversantium antea dignitati
                     eius iudicio delatus est, cuius ille honoris gloria veluti reconciliatis sibi
                     optimatibus maxime a C. Caesare alienatus est; sed eius consulatus omnem vim in
                     coërcitionem<note n="158" /> ambitus exercuit.</p>

                  <p><milestone unit="section" n="4"/> Quo tempore P. Clodius a Milone candidato
                     consulatus exemplo inutili, facto<note n="159" /> salutari rei publicae circa Bovillas
                     contracta ex occursu rixa iugulatus est. Milonem reum non magis invidia facti
                     quam Pompei damnavit voluntas. <milestone unit="section" n="5"/> Quem quidem M.
                     Cato palam lata absolvit sententia. Qui si maturius tulisset, non defuissent
                     qui sequerentur exemplum probarentque eum civem occisum, quo nemo perniciosior
                     rei publicae neque bonis inimicior vixerat.</p>

               </div>
               <div type="textpart" subtype="chapter" n="48">
                  <p>Intra breve deinde spatium belli civilis exarserunt initia, cum iustissimus
                     quisque et a Caesare et a Pompeio vellet dimitti exercitus; quippe Pompeius in
                     secundo consulatu Hispanias sibi decerni voluerat easque per triennium absens
                        <milestone unit="page" n="156"/> ipse ac praesidens urbi per Afranium et
                     Petreium, consularem ac praetorium, legatos suos, administrabat et iis, qui a
                     Caesare dimittendos exercitus contendebant, adsentabatur, iis, qui ab ipso
                     quoque, adversabatur. <milestone unit="section" n="2"/> Qui si ante biennium,
                     quam ad arma itum est, perfectis muneribus theatri et aliorum operum, quae ei
                     circumdedit, gravissima temptatus valetudine decessisset in Campania (quo
                     quidem tempore universa Italia vota pro salute eius primi<note n="160" /> omnium civium
                     suscepit) defuisset fortunae destruendi eius locus, et quam apud superos
                     habuerat magnitudinem, inlibatam detulisset ad inferos. <milestone
                        unit="section" n="3"/> Bello autem civili et tot, quae deinde per continuos
                     viginti annos consecuta sunt, malis non alius maiorem flagrantioremque quam C.
                     Curio tribunus plebis subiecit facem, vir nobilis, eloquens, audax, suae
                     alienaeque et fortunae et pudicitiae prodigus, homo ingeniosissime nequam et
                     facundus malo publico <milestone unit="section" n="4"/> cuius animo
                     voluptatibus vel libidinibus<note n="161" /> neque opes ullae neque cupiditates sufficere
                     possent. Hic primo pro Pompei partibus, id est, ut tunc habebatur, pro re
                     publica, mox simulatione contra Pompeium et Caesarem, sed animo pro Caesare
                     stetit. Id gratis an accepto centies sestertio fecerit, ut accepimus, in medio
                     relinquemus. <milestone unit="section" n="5"/> Ad ultimum saluberrimas<note n="162" />
                     coalescentis condiciones pacis, quas et Caesar iustissimo <milestone
                        unit="page" n="158"/> animo postulabat et Pompeius aequo recipiebat,
                     discussit ac rupit, unice cavente Cicerone concordiae publicae.</p>

                  <p>Harum praeteritarumque rerum ordo cum iustis<note n="163" /> aliorum voluminibus promatur,
                     tum, uti spero, nostris explicabitur. <milestone unit="section" n="6"/> Hunc
                     proposito operi sua forma reddatur, si prius gratulatus ero Q. Catulo, duobus
                     Lucullis Metelloque et Hortensio, qui, cum sine invidia in re publica
                     floruissent eminuissentque sine periculo, quieta aut certe non praecipitata
                     fatali ante initium bellorum civilium morte functi sunt.</p>

               </div>
               <div type="textpart" subtype="chapter" n="49">
                  <p>Lentulo et Marcello consulibus post urbem conditam annis septingentis et
                     tribus,<note n="164" /> et annos octo et septuaginta ante quam tu, M. Vinici, consulatum
                     inires, bellum civile exarsit. Alterius ducis causa melior videbatur, alterius
                     erat firmior: <milestone unit="section" n="2"/> hic omnia speciosa, illic
                     valentia: Pompeium senatus auctoritas, Caesarem militum armavit fiducia.
                     Consules senatusque causae non<note n="165" /> Pompeio summam imperii detulerunt. Nihil
                     relictum a Caesare, quod servandae pacis causa temptari posset, nihil receptum
                     a Pompeianis, <milestone unit="section" n="3"/> cum alter consul iusto esset
                     ferocior, Lentulus vero salva re publica salvus esse non posset, M. autem Cato
                     moriendum ante, quam ullam condicionem civis <milestone unit="page" n="160"/>
                     accipiendam rei publicae contenderet. Vir antiquus et gravis Pompei partes
                     laudaret magis, prudens sequeretur Caesaris, et illa gloriosiora,<note n="166" /> haec
                     terribiliora duceret.</p>

                  <p><milestone unit="section" n="4"/> Ut deinde spretis omnibus quae Caesar
                     postulaverat, tantummodo contentus cum una legione titulum retinere provinciae,
                     privatus<note n="167" /> in urbem veniret et se in petitione consulatus suffragiis populi
                     Romani committeret decrevere, ratus bellandum Caesar cum exercitu Rubiconem
                     transiit. Cn. Pompeius consulesque et maior pars senatus relicta urbe ac deinde
                     Italia transmisere Dyrrachium.</p>

               </div>
               <div type="textpart" subtype="chapter" n="50">
                  <p>At Caesar Domitio legionibusque, Corfinii quae<note n="168" /> una cum eo fuerant, potitus,
                     duce aliisque, qui voluerant<note n="169" /> abire ad Pompeium, sine dilatione dimissis,
                     persecutus Brundusium, ita ut appareret malle integris rebus et condicionibus
                     finire bellum quam opprimere fugientis, <milestone unit="section" n="2"/> cum
                     transgressos reperisset consules, in urbem revertit redditaque ratione
                     consiliorum suorum in senatu et in contione ac miserrimae necessitudinis, cum
                     alienis armis ad arma compulsus esset, Hispanias petere decrevit.</p>

                  <p><milestone unit="section" n="3"/> Festinationem itineris eius aliquamdiu morata
                        <milestone unit="page" n="162"/> Massilia est, fide melior quam consilio
                     prudentior, intempestive principalium armorum arbitria captans, quibus hi se
                     debent interponere, qui non parentem coërcere possunt. <milestone
                        unit="section" n="4"/> Exercitus deinde, qui sub Afranio<note n="170" /> consulari ac
                     Petreio praetorio fuerat, ipsius adventus vigore ac fulgore occupatus se
                     Caesari tradidit; uterque legatorum et quisquis cuiusque ordinis sequi eos
                     voluerat, remissi ad Pompeium.</p>

               </div>
               <div type="textpart" subtype="chapter" n="51">
                  <p>Proximo anno cum Dyrrachium ac vicina ei urbi regio castris Pompei
                     obtineretur,<note n="171" /> qui accitis ex omnibus transmarinis provinciis legionibus,
                     equitum ac peditum auxiliis, regumque et<note n="172" /> tetrarcharum simulque dynastarum
                     copiis inmanem exercitum confecerat et mare praesidiis classium, ut rebatur,
                     saepserat, quo minus Caesar legiones posset transmittere, <milestone
                        unit="section" n="2"/> sua et celeritate et fortuna C. Caesar usus nihil in
                     mora habuit, quo minus eo quo vellet<note n="173" /> ipse exercitusque classibus perveniret,
                     et primo paene castris Pompei sua iungeret, mox etiam obsidione munimentisque
                     eum complecteretur. Sed inopia obsidentibus quam obsessis erat gravior.
                        <milestone unit="section" n="3"/> Tum Balbus Cornelius excedente humanam
                     fidem temeritate ingressus castra hostium saepiusque cum Lentulo conlocutus
                     consule, dubitante quanti se venderet, illis incrementis fecit viam, quibus non
                     in Hispania <milestone unit="page" n="164"/> ex cive<note n="174" /> natus, sed Hispanus, in
                     triumphum et pontificatum adsurgeret fieretque ex privato consularis. Variatum
                     deinde proeliis, sed uno longe magis Pompeianis prospero, quo graviter impulsi
                     sunt Caesaris milites.</p>

               </div>
               <div type="textpart" subtype="chapter" n="52">
                  <p>Tum Caesar cum exercitu fatalem victoriae suae Thessaliam petiit. <milestone
                        unit="section" n="2"/> Pompeius, longe diversa aliis suadentibus, quorum
                     plerique hortabantur, ut in Italiam transmitteret (neque hercules quidquam
                     partibus illis salubrius fuit), alii, ut bellum traheret, quod dignatione
                     partium in dies ipsis magis prosperum fieret, usus impetu suo hostem secutus
                     est.</p>

                  <p><milestone unit="section" n="3"/> Aciem Pharsalicam et illum cruentissimum
                     Romano nomini diem tantumque utriusque exercitus profusum sanguinis et conlisa
                     inter se duo rei publicae capita effossumque alterum Romani imperii lumen et<note n="175" />
                     tot talesque Pompeianarum partium caesos viros non recipit enarranda hic
                     scripturae modus. <milestone unit="section" n="4"/> Illud notandum est: ut
                     primum C. Caesar inclinatam vidit Pompeianorum aciem, neque prius neque
                     antiquius quidquam habuit, quam ut in omnes partes,* * * ut<note n="176" /> militari verbo
                     ex<note n="177" /> consuetudine utar, dimitteret. <milestone unit="section" n="5"/> Pro dii
                     immortales, quod huius voluntatis erga Brutum suae postea vir tam mitis pretium
                     tulit! <milestone unit="section" n="6"/> Nihil in illa <milestone unit="page"
                        n="166"/> victoria mirabilius, magnificentius, clarius fuit, quam quod<note n="178" />
                     neminem nisi acie consumptum civem patria desideravit: sed munus misericordiae
                     corrupit pertinacia, cum libentius vitam victor iam daret, quam victi
                     acciperent.</p>

               </div>
               <div type="textpart" subtype="chapter" n="53">
                  <p>Pompeius profugiens cum duobus Lentulis consularibus Sextoque filio et Favonio
                     praetorio, quos comites ei fortuna adgregaverat, aliis, ut Parthos, aliis, ut
                     Africam peteret, in qua fidelissimum partium suarum haberet regem Iubam,
                     suadentibus, Aegyptum petere proposuit memor beneficiorum, quae in patrem eius
                     Ptolemaei, qui tum puero quam iuveni propior regnabat Alexandriae, contulerat.
                        <milestone unit="section" n="2"/> Sed quis in adversis beneficiorum servat
                     memoriam? Aut quis ullam calamitosis deberi putat gratiam? Aut quando fortuna
                     non mutat fidem? Missi itaque ab rege, qui venientem Cn. Pompeium (is iam a
                     Mytilenis Corneliam uxorem receptam in navem fugae comitem habere coeperat)
                     consilio Theodoti et Achillae exciperent hortarenturque, ut ex oneraria in eam
                     navem, quae obviam processerat, transcenderet; quod cum fecisset, princeps
                     Romani nominis imperio arbitrioque Aegyptii mancipii C. Caesare P. Servilio
                     consulibus iugulatus est. <milestone unit="section" n="3"/> Hic post tres
                     consulatus et totidem triumphos domitumque <milestone unit="page" n="168"/>
                     terrarum orbem sanctissimi atque praestantissimi viri in id evecti, super quod
                     ascendi non potest, duodesexagesimum annum agentis pridie natalem ipsius vitae
                     fuit exitus, in tantum in illo viro a se discordante fortuna, ut cui modo ad
                     victoriam terra defuerat, deesset ad sepulturam.</p>

                  <p><milestone unit="section" n="4"/> Quid aliud quam nimium occupatos dixerim,
                     quos in aetate et tanti et paene nostri saeculi viri fefellit quinquennium, cum
                     a C. Atilio et Q. Servilio consulibus tam facilis<note n="179" /> esset annorum digestio?
                     Quod adieci, non ut arguerem, sed ne arguerer.</p>

               </div>
               <div type="textpart" subtype="chapter" n="54">
                  <p>Non fuit maior in Caesarem, quam in Pompeium fuerat, regis eorumque, quorum is
                     auctoritate regebatur, fides. Quippe cum venientem eum temptassent insidiis ac
                     deinde bello lacessere auderent, utrique summorum imperatorum,<note n="180" /> alteri
                     mortuo,<note n="181" /> alteri superstiti meritas poenas luere suppliciis.</p>

                  <p><milestone unit="section" n="2"/> Nusquam erat Pompeius corpore, adhuc ubique
                     vivebat<note n="182" /> nomine. Quippe ingens partium eius favor bellum excitaverat Africum,
                     quod ciebat rex Iuba et Scipio, vir consularis, ante biennium quam
                     extingueretur Pompeius, lectus ab eo socer, <milestone unit="section" n="3"/>
                     eorumque copias auxerat M. Cato, ingenti cum difficultate itinerum locorumque
                     inopia perductis ad eos legionibus. <milestone unit="page" n="170"/> Qui vir
                     cum summum ei a militibus deferretur imperium, honoratiori parere<note n="183" />
                     maluit.</p>

               </div>
               <div type="textpart" subtype="chapter" n="55">
                  <p>Admonet promissae brevitatis fides, quanto omnia transcursu dicenda sint.
                     Sequens fortunam suam Caesar pervectus in Africam est, quam occiso C.<note n="184" />
                     Curione, Iulianarum duce partium, Pompeiani obtinebant exercitus. Ibi primo
                     varia fortuna, mox pugnavit sua,<note n="185" /> inclinataeque hostium copiae: <milestone
                        unit="section" n="2"/> nec dissimilis ibi adversus victos quam in priores
                     clementia Caesaris fuit.</p>

                  <p>Victorem Africani belli Caesarem gravius excepit Hispaniense (nam victus ab eo
                     Pharnaces vix quidquam gloriae eius adstruxit), quod Cn. Pompeius, Magni
                     filius, adulescens impetus ad bella maximi, ingens ac terribile conflaverat,
                     undique ad eum adhuc paterni nominis magnitudinem sequentium ex toto orbe
                     terrarum auxiliis confluentibus. <milestone unit="section" n="3"/> Sua Caesarem
                     in Hispaniam comitata fortuna est, sed nullum umquam atrocius periculosiusque
                     ab eo initum proelium, adeo ut plus quam dubio Marte descenderet equo
                     consistensque ante recedentem suorum aciem, increpata prius fortuna, quod se in
                     eum servasset exitum, denuntiaret militibus vestigio se non recessurum: proinde
                     viderent, quem et quo loco imperatorem deserturi forent. <milestone
                        unit="section" n="4"/> Verecundia magis <milestone unit="page" n="172"/>
                     quam virtute acies restituta, et a<note n="186" /> duce quam a milite fortius. Cn. Pompeius
                     gravis vulnere inventus inter solitudines avias interemptus est; Labienum
                     Varumque acies abstulit.</p>

               </div>
               <div type="textpart" subtype="chapter" n="56">
                  <p>Caesar omnium victor regressus in urbem, quod humanam excedat fidem, omnibus,
                     qui contra se arma tulerant, ignovit, magnificentissimisque<note n="187" /> gladiatorii
                     muneris, naumachiae et equitum peditumque, simul elephantorum certaminis
                     spectaculis epulique per multos dies dati celebratione replevit eam. <milestone
                        unit="section" n="2"/> Quinque egit triumphos: Gallici apparatus ex citro,
                     Pontici ex acantho, Alexandrini testudine, Africi ebore, Hispaniensis argento
                     rasili constitit. Pecunia ex manubiis lata paulo amplius sexiens miliens
                     sestertium.</p>

                  <p><milestone unit="section" n="3"/> Neque illi tanto viro et tam clementer
                     omnibus victoriis suis uso plus quinque mensium principalis quies contigit.
                     Quippe cum mense Octobri in urbem revertisset, idibus Martiis, coniurationis
                     auctoribus Bruto et Cassio, quorum alterum promittendo consulatum non
                     obligaverat, contra differendo Cassium offenderat, adiectis etiam consiliariis
                     caedis familiarissimis omnium et fortuna partium eius in summum evectis
                     fastigium, D. Bruto et C. Trebonio aliisque clari nominis viris, interemptus
                     est. <milestone unit="section" n="4"/> Cui magnam invidiam conciliarat M.
                     Antonius, omnibus audendis <milestone unit="page" n="174"/> paratissimus,
                     consulatus collega, inponendo capiti eius Lupercalibus sedentis pro rostris
                     insigne regium, quod ab eo ita repulsum erat, ut non offensus<note n="188" /> videretur.</p>

               </div>
               <div type="textpart" subtype="chapter" n="57">
                  <p>Laudandum experientia consilium est Pansae atque Hirtii, qui semper
                     praedixerant Caesari ut principatum armis quaesitum armis teneret. Ille
                     dictitans mori se quam timere<note n="189" /> malle dum clementiam, quam praestiterat,
                     expectat, incautus ab ingratis occupatus est, cum quidem plurima ei<note n="190" />
                     praesagia atque indicia dii immortales futuri obtulissent periculi. <milestone
                        unit="section" n="2"/> Nam et haruspices praemonuerant, ut diligentissime
                     iduum Martiarum caveret diem, et uxor Calpurnia territa nocturno visu, ut ea
                     die domi subsisteret, orabat,<note n="191" /> et libelli coniurationem nuntiantes dati neque
                     protinus ab eo lecti erant. <milestone unit="section" n="3"/> Sed profecto
                     ineluctabilis fatorum vis, cuiuscumque fortunam mutare constituit, consilia
                     corrumpit.</p>

               </div>
               <div type="textpart" subtype="chapter" n="58">
                  <p>Quo anno id patravere facinus Brutus et Cassius, praetores erant, D. Brutus
                     consul designatus. <milestone unit="section" n="2"/> hi una cum coniurationis
                     globo, stipati gladiatorum D. Bruti manu, Capitolium occupavere. Tum<note n="192" /> consul
                     Antonius (quem cum simul interimendum censuisset Cassius testamentumque
                     Caesaris abolendum, Brutus repugnaverat dictitans nihil amplius civibus praeter
                     tyranni — ita enim appellari Caesarem facto eius expediebat — <milestone
                        unit="page" n="176"/> petendum esse sanguinem) <milestone unit="section"
                        n="3"/> convocato senatu, cum iam Dolabella, quem substituturus sibi Caesar
                     designaverat consulem, fasces atque insignia corripuisset consulis, velut pacis
                     auctor liberos suos obsides in Capitolium misit fidemque descendendi tuto
                     interfectoribus Caesaris dedit. <milestone unit="section" n="4"/> Et illud
                     decreti Atheniensium celeberrimi exemplum, relatum a Cicerone, oblivionis
                     praeteritarum rerum decreto patrum comprobatum est.</p>

               </div>
               <div type="textpart" subtype="chapter" n="59">
                  <p>Caesaris deinde testamentum apertum est, quo C. Octavium, nepotem sororis suae
                     Iuliae, adoptabat. De cuius origine, etiam si praeveniet,<note n="193" /> pauca dicenda
                     sunt. <milestone unit="section" n="2"/> Fuit C. Octavius ut non patricia, ita
                     admodum speciosa equestri genitus familia, gravis, sanctus, innocens, dives.
                     Hic praetor inter nobilissimos viros creatus primo loco, cum ei dignatio Iulia
                     genitam Atiam conciliasset uxorem, ex eo honore sortitus Macedoniam
                     appellatusque in ea<note n="194" /> imperator, decedens ad petitionem consulatus obiit
                     praetextato relicto filio. <milestone unit="section" n="3"/> Quem C. Caesar,
                     maior eius avunculus, educatum apud Philippum vitricum dilexit ut suum,
                     natumque annos duodeviginti Hispaniensis militiae adsecutum se postea comitem
                     habuit, numquam aut <milestone unit="page" n="178"/> alio usum hospitio quam
                     suo aut alio vectum vehiculo, pontificatusque sacerdotio puerum honoravit.
                        <milestone unit="section" n="4"/> Et patratis bellis civilibus ad erudiendam
                     liberalibus disciplinis singularis indolem iuvenis Apolloniam eum in studia
                     miserat, mox belli Getici ac deinde Parthici habiturus commilitonem. <milestone
                        unit="section" n="5"/> Cui ut est nuntiatum de caede avunculi, cum protinus
                     ex vicinis legionibus centuriones suam suorumque militum operam ei
                     pollicerentur neque eam spernendam Salvidienus et Agrippa dicerent, ille
                     festinans pervenire in urbem omnem ordinem ac rationem<note n="195" /> et necis et
                     testamenti Brundusii comperit. <milestone unit="section" n="6"/> Cui adventanti
                     Romam inmanis amicorum occurrit frequentia, et cum intraret urbem, solis orbis
                     super caput eius curvatus aequaliter rotundatusque in colorem arcus velut
                     coronam<note n="196" /> tanti mox viri capiti imponens conspectus est.</p>

               </div>
               <div type="textpart" subtype="chapter" n="60">
                  <p>Non placebat Atiae matri Philippoque vitrico adiri nomen invidiosae fortunae
                     Caesaris, sed adserebant salutaria rei publicae terrarumque orbis fata
                     conditorem conservatoremque Romani nominis. <milestone unit="section" n="2"/>
                     Sprevit itaque caelestis animus humana consilia et cum periculo potius summa
                     quam tuto humilia proposuit sequi maluitque avunculo et Caesari de se quam
                     vitrico credere,<note n="197" /> dictitans nefas esse, quo <milestone unit="page" n="180"/>
                     nomine Caesari dignus esset visus, semet ipsum sibi<note n="198" /> videri indignum.
                        <milestone unit="section" n="3"/> Hunc protinus Antonius consul superbe
                     excipit (neque is erat contemptus, sed metus) vixque admisso in Pompeianos
                     hortos loquendi secum tempus dedit, mox etiam velut insidiis eius petitus
                     sceleste insimulare coepit, in quo turpiter deprehensa eius vanitas est.
                        <milestone unit="section" n="4"/> Aperte deinde Antonii ac Dolabellae
                     consulum ad nefandam dominationem erupit furor. Sestertium septiens miliens,
                     depositum a C. Caesare ad aedem Opis, occupatum ab Antonio, actorum eiusdem
                     insertis falsis civitatibus inmunitatibusque<note n="199" /> corrupti commentarii atque
                     omnia pretio temperata, vendente rem publicam consule. <milestone
                        unit="section" n="5"/> Idem provinciam D. Bruto designato consuli decretam
                     Galliam occupare statuit, Dolabella transmarinas decrevit sibi; interque
                     naturaliter dissimillimos ac diversa volentis crescebat odium, eoque C. Caesar
                     iuvenis cotidianis Antonii petebatur insidiis.</p>

               </div>
               <div type="textpart" subtype="chapter" n="61">
                  <p>Torpebat oppressa dominatione Antonii civitas. Indignatio et dolor omnibus, vis
                     ad resistendum nulli aderat, cum C. Caesar undevicesimum annum ingressus, mira
                     ausus ac summa consecutus privato consilio maiorem senatu pro re publica animum
                        <milestone unit="page" n="182"/> habuit <milestone unit="section" n="2"/>
                     primumque a Calatia, mox a Casilino veteranos excivit paternos; quorum exemplum
                     secuti alii brevi in formam iusti coiere exercitus. Mox cum Antonius
                     occurrisset exercitui, quem ex transmarinis provinciis Brundusium venire
                     iusserat, legio Martia et quarta cognita et senatus voluntate et tanti iuvenis
                     indole sublatis signis ad Caesarem se contulerunt. <milestone unit="section"
                        n="3"/> Eum senatus honoratum equestri statua, quae hodieque in rostris
                     posita aetatem eius scriptura indicat (qui honor non alii per trecentos annos
                     quam L. Sullae et Cn. Pompeio et C. Caesari contigerat), pro praetore una cum
                     consulibus designatis Hirtio et Pansa bellum cum Antonio gerere iussit.
                        <milestone unit="section" n="4"/> Id<note n="200" /> ab eo annum agente vicesimum
                     fortissime circa Mutinam administratum est et D. Brutus obsidione liberatus.
                     Antonius turpi ac nuda fuga coactus deserere Italiam, consulum autem alter in
                     acie, alter post paucos dies ex volnere mortem obiit.</p>

               </div>
               <div type="textpart" subtype="chapter" n="62">
                  <p>Omnia ante quam fugaretur Antonius honorifice a senatu in Caesarem exercitumque
                     eius decreta sunt maxime auctore Cicerone; sed ut recessit metus, erupit
                     voluntas protinusque Pompeianis partibus rediit animus. <milestone
                        unit="section" n="2"/> Bruto Cassioque provinciae, quas iam ipsi sine ullo
                     senatus consulto <milestone unit="page" n="184"/> occupaverant, decretae,
                     laudati quicumque se iis exercitus tradidissent, omnia transmarina imperia
                     eorum commissa arbitrio.<note n="201" /> <milestone unit="section" n="3"/> Quippe M. Brutus
                     et C. Cassius, nunc metuentes arma Antonii, nunc ad augendam eius invidiam
                     simulantes se metuere, testati edictis libenter se vel in perpetuo exilio
                     victuros, dum rei publicae<note n="202" /> constaret concordia, nec ullam belli civilis
                     praebituros materiam, plurimum sibi honoris esse in conscientia facti sui,
                     profecti urbe atque Italia, intento ac pari<note n="203" /> animo sine auctoritate publica
                     provincias exercitusque occupaverant et, ubicumque ipsi essent, praetexentes
                     esse rem publicam, pecunias etiam, quae ex transmarinis provinciis Romam ab
                     quaestoribus deportabantur, a volentibus acceperant. <milestone unit="section"
                        n="4"/> Quae omnia senatus decretis comprensa et comprobata sunt et D.
                     Bruto, quod alieno beneficio viveret, decretus triumphus, Pansae atque Hirtii
                     corpora publica sepultura honorata, <milestone unit="section" n="5"/> Caesaris
                     adeo nulla habita mentio, ut legati, qui ad exercitum eius missi erant,
                     iuberentur summoto eo milites adloqui. Non fuit tam ingratus exercitus, quam
                     fuerat senatus; nam cum eam iniuriam dissimulando Caesar ipse<note n="204" /> ferret,
                     negavere milites sine imperatore <milestone unit="page" n="186"/> suo ulla se
                     audituros mandata. <milestone unit="section" n="6"/> Hoc est illud tempus, quo
                     Cicero insito amore Pompeianarum partium Caesarem laudandum et tollendum
                     censebat, cum aliud diceret, aliud intellegi vellet.</p>

               </div>
               <div type="textpart" subtype="chapter" n="63">
                  <p>Interim Antonius fuga transgressus Alpes, primo per conloquia repulsus a M.
                     Lepido, qui pontifex maximus in C. Caesaris locum furto creatus decreta sibi
                     Hispania adhuc in Gallia morabatur, mox saepius in conspectum veniens militum
                     (cum et Lepido omnes imperatores forent meliores et multis Antonius, dum erat
                     sobrius), per aversa castrorum proruto vallo a<note n="205" /> militibus receptus est. Qui
                     titulo imperii cedebat Lepido, cum summa virium penes eum foret. <milestone
                        unit="section" n="2"/> Sub Antonii ingressum in castra Iuventius Laterensis,
                     vir vita ac morte consentaneus, cum acerrime suasisset Lepido, ne se cum
                     Antonio hoste iudicato iungeret, inritus consilii gladio se ipse transifixit.
                        <milestone unit="section" n="3"/> Plancus deinde dubia, id est sua, fide,
                     diu quarum esset partium secum luctatus ac sibi difficile consentiens, et nunc
                     adiutor D. Bruti designati consulis, collegae sui, senatuique se litteris
                     venditans, mox eiusdem proditor, Asinius autem Pollio firmus proposito
                        <milestone unit="page" n="188"/> et Iulianis partibus fidus, Pompeianis
                     adversus, uterque exercitus tradidere Antonio.</p>

               </div>
               <div type="textpart" subtype="chapter" n="64">
                  <p>D. Brutus desertus primo a Planco, postea etiam insidiis eiusdem petitus,
                     paulatim relinquente eum exercitu fugiens in hospitis cuiusdam nobilis viri,
                     nomine Cameli, domo ab iis, quos miserat Antonius, iugulatus est iustissimasque
                     optime de se merito viro C. Caesari poenas dedit, <milestone unit="section"
                        n="2"/> cuius cum primus omnium amicorum fuisset, interfector fuit et
                     fortunae, ex qua fructum tulerat, invidiam in auctorem relegabat censebatque
                     aequum, quae acceperat a Caesare retinere, Caesarem, qui illa dederat,
                     perire.</p>

                  <p><milestone unit="section" n="3"/> Haec<note n="206" /> sunt tempora, quibus M. Tullius
                     continuis actionibus aeternas Antonii memoriae inussit notas, sed hic
                     fulgentissimo et caelesti ore, at tribunus Cannutius canina<note n="207" /> rabie lacerabat
                     Antonium. <milestone unit="section" n="4"/> Utrique vindicta libertatis morte
                     stetit; sed tribuni sanguine commissa proscriptio, Ciceronis velut<note n="208" /> satiato
                     Antonio paene finita. Lepidus deinde a senatu hostis iudicatus est, ut ante
                     fuerat Antonius.</p>

               </div>
               <div type="textpart" subtype="chapter" n="65">
                  <p>Tum inter eum Caesaremque et Antonium commercia epistularum et condicionum
                     facta<note n="209" /> mentio, cum Antonius subinde Caesarem admoneret, quam<note n="210" /> inimicae ipsi
                     Pompeianae partes forent et in quod iam emersissent fastigium et quanto
                     Ciceronis studio <milestone unit="page" n="190"/> Brutus Cassiusque
                     attollerentur, denuntiaretque se cum Bruto Cassioque, qui iam decem et septem
                     legionum potentes erant, iuncturum vires suas, si Caesar eius aspernaretur
                     concordiam, diceretque plus Caesarem patris quam se amici ultioni debere.
                        <milestone unit="section" n="2"/> Tum<note n="211" /> inita potentiae societas et
                     hortantibus orantibusque exercitibus inter Antonium etiam et Caesarem facta
                     adfinitas, cum esset privigna Antonii desponsata Caesari. Consulatumque iniit
                     Caesar pridie quam viginti annos impleret decimo Kal. Octobres cum collega Q.
                     Pedio post urbem conditam<note n="212" /> annis septingentis et novem,<note n="213" /> ante duos et
                     septuaginta, quam tu, M. Vinici, consulatum inires.</p>

                  <p><milestone unit="section" n="3"/> Vidit hic annus Ventidium, per quam urbem
                     inter captivos Picentium in triumpho ductus erat, in ea consularem praetextam
                     iungentem praetoria. Idem hic postea triumphavit.</p>

               </div>
               <div type="textpart" subtype="chapter" n="66">
                  <p>Furente deinde Antonio simulque Lepido, quorum uterque, ut praediximus, hostes
                     iudicati erant, cum ambo mallent sibi nuntiari, quid passi essent,<note n="214" /> quam quid
                     meruissent, repugnante Caesare, sed frustra adversus duos, instauratum Sullani
                     exempli malum, proscriptio. <milestone unit="section" n="2"/> Nihil tam
                     indignum illo tempore fuit, quam quod aut Caesar aliquem proscribere coactus
                     est aut ab ullo Cicero proscriptus <milestone unit="page" n="192"/> est.
                     Abscisaque scelere Antonii vox publica est, cum eius salutem nemo defendisset,
                     qui per tot annos et publicam civitatis et privatam civium defenderat.
                        <milestone unit="section" n="3"/> Nihil tamen egisti, M. Antoni, (cogit enim
                     excedere propositi formam operis erumpens animo ac pectore indignatio) nihil,
                     inquam, egisti mercedem caelestissimi oris et clarissimi capitis abscisi
                     numerando auctoramentoque funebri ad conservatoris quondam rei publicae
                     tantique consulis inritando necem. <milestone unit="section" n="4"/> Rapuisti
                     tu M.<note n="215" /> Ciceroni lucem sollicitam et aetatem senilem et vitam miseriorem te
                     principe quam sub te triumviro mortem, famam vero gloriamque factorum atque
                     dictorum adeo non abstulisti, ut auxeris. <milestone unit="section" n="5"/>
                     Vivit vivetque per omnem saeculorum memoriam, dumque hoc vel forte vel
                     providentia vel utcumque constitutum rerum naturae corpus, quod ille paene
                     solus Romanorum animo vidit, ingenio complexus est, eloquentia inluminavit,
                     manebit incolume, comitem aevi sui laudem Ciceronis trahet omnisque posteritas
                     illius in te scripta mirabitur, tuum in eum factum execrabitur citiusque e
                     mundo genus hominum quam Ciceronis nomen<note n="216" /> cedet huius.</p>

               </div>
               <div type="textpart" subtype="chapter" n="67">
                  <p>Huius totius temporis fortunam ne deflere quidem quisquam satis digne potuit,
                     adeo nemo <milestone unit="page" n="194"/> exprimere verbis potest. <milestone
                        unit="section" n="2"/> Id tamen notandum est, fuisse in proscriptos uxorum
                     fidem summam, libertorum mediam, servorum aliquam, filiorum nullam: adeo
                     difficilis est hominibus utcumque conceptae spei mora. <milestone
                        unit="section" n="3"/> Ne quid ulli sanctum relinqueretur, velut<note n="217" /> in dotem
                     invitamentumque sceleris Antonius L. Caesarem avunculum, Lepidus Paulum fratrem
                     proscripserant; nec Planco gratia defuit ad impetrandum, ut frater eius Plancus
                     Plotius proscriberetur. <milestone unit="section" n="4"/> Eoque inter iocos
                     militaris, qui currum Lepidi Plancique secuti erant, inter execrationem civium
                     usurpabant hunc versum:</p>

                  <p>De germanis, non de Gallis duo triumphant consules.</p>
               </div>
               <div type="textpart" subtype="chapter" n="68">
                  <p>Suo praeteritum loco referatur; neque enim persona umbram actae rei capit. Dum
                     in acie Pharsalica acriter<note n="218" /> de summa rerum Caesar dimicat, M. Caelius, vir
                     eloquio animoque Curioni simillimus, sed in utroque perfectior nec minus
                     ingeniose nequam, cum ne modica quidem re servari posset<note n="219" /> (quippe peior illi
                     res familiaris quam mens erat), <milestone unit="section" n="2"/> in praetura
                     novarum tabularum auctor extitit nequiitque senatus et consulis auctoritate<note n="220" />
                     deterreri; <milestone unit="page" n="196"/> accito etiam Milone Annio, qui non
                     impetrato reditu Iulianis partibus infestus erat, in urbe seditionem, in agris
                     haud<note n="221" /> occulte bellicum tumultum movens, primo summotus a re publica, mox
                     consularibus armis auctore senatu circa Thurios oppressus est. <milestone
                        unit="section" n="3"/> In<note n="222" /> incepto pari similis fortuna Milonis fuit, qui
                     Compsam in Hirpinis oppugnans ictusque lapide cum<note n="223" /> P. Clodio, tum patriae,
                     quam armis petebat, poenas dedit, vir inquies et ultra fortem temerarius.</p>

                  <p><milestone unit="section" n="4"/> Quatenus autem aliquid ex omissis peto,
                     notetur immodica et intempestiva libertate usos adversus C. Caesarem Marullum
                     Epidium Flavumque Caesetium tribunos plebis, dum arguunt in eo regni
                     voluntatem, paene vim dominationis expertos. <milestone unit="section" n="5"/>
                     In hoc tamen saepe lacessiti principis ira excessit, ut censoria potius
                     contentus nota quam animadversione dictatoria summoveret eos a re publica
                     testareturque esse sibi miserrimum, quod aut natura sua ei excedendum foret aut
                     minuenda dignitas. Sed ad ordinem revertendum est.</p>

               </div>
               <div type="textpart" subtype="chapter" n="69">
                  <p>Iam et Dolabella in Asia C. Trebonium consularem, cui succedebat, fraude
                     deceptum Zmyrnae occiderat, virum adversus merita Caesaris ingratissimum
                     participemque caedis eius, a quo ipse in consulare provectus fastigium fuerat;
                        <milestone unit="section" n="2"/> et <milestone unit="page" n="198"/> C.
                     Cassius acceptis a Statio Murco et Crispo Marcio, praetoriis viris
                     imperatoribusque, praevalidis in Syria legionibus, inclusum Dolabellam, qui
                     praeoccupata Asia in Syriam pervenerat, Laodiciae expugnata ea urbe
                     interfecerat<note n="224" /> (ita tamen, ut ad ictum<note n="225" /> servi sui Dolabella non segniter
                     cervicem daret) et decem legiones in eo tractu sui iuris fecerat; <milestone
                        unit="section" n="3"/> et M. Brutus C. Antonio, fratri M. Antonii, in
                     Macedonia Vatinioque circa Dyrrachium volentis legiones extorserat (sed
                     Antonium bello lacessierat, Vatinium dignatione obruerat, cum et Brutus
                     cuilibet ducum praeferendus videretur et Vatinius nulli non esset postferendus,
                        <milestone unit="section" n="4"/> in quo deformitas corporis cum turpitudine
                     certabat ingenii, adeo ut animus eius dignissimo domicilio inclusus videretur)
                     eratque septem legionibus validus.</p>

                  <p><milestone unit="section" n="5"/> At<note n="226" /> lege Pedia, quam consul Pedius collega
                     Caesaris tulerat, omnibus, qui Caesarem patrem interfecerant, aqua ignique<note n="227" />
                     interdictum erat. Quo tempore Capito, patruus meus, vir ordinis senatorii,
                     Agrippae subscripsit in C. Cassium. <milestone unit="section" n="6"/> Dumque ea
                     in Italia geruntur, acri atque prosperrimo bello Cassius Rhodum, rem inmanis
                     operis, ceperat, Brutus Lycios devicerat, et inde in Macedoniam exercitus
                     traiecerant, cum per omnia repugnans naturae suae Cassius etiam Bruti
                     clementiam vinceret. Neque reperias, <milestone unit="page" n="200"/> quos aut
                     pronior fortuna comitata sit aut veluti fatigata maturius destituerit quam
                     Brutum et Cassium.</p>

               </div>
               <div type="textpart" subtype="chapter" n="70">
                  <p>Tum Caesar et Antonius traiecerunt exercitus in Macedoniam et apud urbem
                     Philippos cum Bruto Cassioque acie concurrerunt. Cornu, cui Brutus praeerat,
                     impulsis hostibus castra Caesaris cepit (nam ipse Caesar, etiamsi infirmissimus
                     valetudine erat, obibat munia ducis, oratus etiam ab Artorio medico, ne in
                     castris remaneret, manifesta denuntiatione quietis territo), id autem, in quo
                     Cassius fuerat, fugatum ac male mulcatum in altiora se<note n="228" /> receperat loca.
                        <milestone unit="section" n="2"/> Tum Cassius ex sua fortuna eventum
                     collegae aestimans, cum dimisisset evocatum iussissetque nuntiare sibi, quae
                     esset multitudo ac vis hominum, quae ad se tenderet, tardius eo nuntiante, cum
                     in vicino esset agmen cursu ad eum tendentium neque pulvere facies aut signa
                     denotari possent, existimans hostes esse, qui irruerent, lacerna caput
                     circumdedit extentamque cervicem interritus liberto praebuit. <milestone
                        unit="section" n="3"/> Deciderat Cassii caput, cum evocatus advenit nuntians
                     Brutum esse victorem. Qui cum imperatorem prostratum videret, sequar, inquit,
                     eum, quem mea occidit tarditas, et ita in gladium incubuit.</p>

                  <p><milestone unit="section" n="4"/> Post paucos deinde dies Brutus conflixit cum
                     hostibus et victus acie cum in tumulum nocte ex fuga se recepisset, impetravit
                     a Stratone Aegeate, <milestone unit="page" n="202"/> familiari suo, ut manum
                     morituro commodaret sibi; <milestone unit="section" n="5"/> reiectoque laevo
                     super caput brachio, cum mucronem gladii eius dextera tenens sinistrae
                     admovisset mammillae ad eum ipsum locum, qua cor emicat, impellens se in vulnus
                     uno ictu transfixus expiravit protinus.</p>

               </div>
               <div type="textpart" subtype="chapter" n="71">
                  <p>Messalla,<note n="229" /> fulgentissimus iuvenis, proximus in illis castris Bruti Cassiique
                     auctoritati, cum essent qui eum ducem poscerent, servari beneficio Caesaris
                     maluit quam dubiam spem armorum temptare amplius; nec aut Caesari quidquam ex
                     victoriis suis fuit laetius quam servasse Corvinum aut maius exemplum hominis
                     grati ac pii, quam Corvinus<note n="230" /> in Caesarem fuit. Non aliud bellum cruentius
                     caede clarissimorum virorum fuit. Tum Catonis filius cecidit; <milestone
                        unit="section" n="2"/> eadem Lucullum Hortensiumque, eminentissimorum civium
                     filios, fortuna abstulit; <milestone unit="section" n="3"/> nam Varro ad
                     ludibrium moriturus Antonii digna illo ac vera de exitu eius magna cum
                     libertate ominatus est. Drusus Livius, Iuliae Augustae pater, et Varus
                     Quintilius ne temptata quidem hostis misericordia alter se ipse in tabernaculo
                     interemit, Varus autem liberti, quem id facere coëgerat, manu, cum se
                     insignibus honorum velasset, iugulatus est.</p>

               </div>
               <div type="textpart" subtype="chapter" n="72">
                  <p>Hunc exitum M. Bruti partium septimum et tricesimum annum agentis fortuna esse
                     voluit, incorrupto<note n="231" /> animo eius in diem, quae illi omnes virtutes unius
                     temeritate facti<note n="232" /> abstulit. Fuit autem <milestone unit="page" n="204"/> dux
                     Cassius melior, quanto vir Brutus: <milestone unit="section" n="2"/> e quibus
                     Brutum amicum habere malles, inimicum magis timeres Cassium; in altero maior
                     vis, in altero virtus: qui si vicissent, quantum rei publicae interfuit
                     Caesarem potius habere quam Antonium principem, tantum retulisset habere Brutum
                     quam Cassium.</p>

                  <p><milestone unit="section" n="3"/> Cn. Domitius, pater L. Domitii nuper a nobis
                     visi, eminentissimae ac nobilissimae simplicitatis viri, avus huius Cn.
                     Domitii, clarissimi iuvenis, occupatis navibus cum magno sequentium consilia
                     sua comitatu fugae fortunaeque se commisit, semet ipso contentus duce partium.
                        <milestone unit="section" n="4"/> Statius Murcus, qui classi et custodiae
                     maris praefuerat, cum omni commissa sibi parte exercitus naviumque Sex.
                     Pompeium, Cn. Magni filium, qui ex Hispania revertens Siciliam armis
                     occupaverat, petiit. <milestone unit="section" n="5"/> Ad quem et e Brutianis
                     castris et ex Italia aliisque terrarum partibus, quos praesenti periculo
                     fortuna subduxerat, proscripti confluebant: quippe nullum habentibus statum
                     quilibet dux erat idoneus, cum fortuna non electionem daret, sed<note n="233" /> perfugium
                     ostenderet, exitialemque tempestatem fugientibus statio pro portu foret.</p>

               </div>
               <div type="textpart" subtype="chapter" n="73">
                  <p>Hic adulescens erat studiis rudis, sermone barbarus, impetu strenuus, manu
                     promptus, cogitatu<note n="234" /> celer, fide patri dissimillimus, libertorum suorum
                     libertus servorumque servus, speciosis invidens, <milestone unit="page" n="206"
                     /> ut pareret humillimis. <milestone unit="section" n="2"/> Quem senatus paene
                     totus adhuc e Pompeianis constans partibus post Antonii a Mutina fugam eodem
                     illo tempore, quo Bruto Cassioque transmarinas provincias decreverat, revocatum
                     ex Hispania, ubi adversus eum clarissimum bellum Pollio Asinius praetorius
                     gesserat, in paterna bona restituerat et orae maritimae praefecerat. <milestone
                        unit="section" n="3"/> Is tum, ut praediximus, occupata Sicilia servitia
                     fugitivosque in numerum exercitus sui recipiens magnum modum legionum effecerat
                     perque Menam et Menecraten paternos libertos, praefectos classium, latrociniis
                     ac praedationibus infestato mari ad se exercitumque tuendum rapto utebatur, cum
                     eum non depuderet vindicatum armis ac ductu patris sui mare infestare piraticis
                     sceleribus.</p>

               </div>
               <div type="textpart" subtype="chapter" n="74">
                  <p>Fractis Brutianis Cassianisque partibus Antonius transmarinas obiturus
                     provincias substitit. Caesar in Italiam se recepit eamque longe quam speraverat
                     tumultuosiorem repperit. <milestone unit="section" n="2"/> Quippe L. Antonius
                     consul, vitiorum fratris sui consors, sed virtutum, quae interdum in illo
                     erant, expers, modo apud veteranos criminatus Caesarem, modo eos, qui iussa<note n="235" />
                     divisione praediorum nominatisque coloniis agros amiserant, ad arma conciens
                     magnum exercitum conflaverat. <milestone unit="section" n="3"/> Ex altera parte
                     uxor Antonii <milestone unit="page" n="208"/> Fulvia, nihil muliebre praeter
                     corpus gerens, omnia armis tumultuque miscebat. Haec belli sedem Praeneste
                     ceperat; Antonius pulsus undique viribus Caesaris Perusiam se contulerat:
                     Plancus, Antonianarum adiutor partium, spem magis ostenderat auxilii, quam opem
                     ferebat Antonio. <milestone unit="section" n="4"/> Usus Caesar virtute et
                     fortuna sua Perusiam expugnavit. Antonium inviolatum dimisit, in Perusinos
                     magis ira militum quam voluntate saevitum ducis: urbs incensa, cuius initium
                     incendii princeps eius loci fecit Macedonicus, qui subiecto rebus ac penatibus
                     suis igni transfixum se gladio flammae intulit.</p>

               </div>
               <div type="textpart" subtype="chapter" n="75">
                  <p>Per eadem tempora exarserat in Campania bellum, quod professus eorum, qui
                     perdiderant agros, patrocinium ciebat Ti. Claudius Nero praetorius et pontifex,
                     Ti. Caesaris pater, magni vir<note n="236" /> animi doctissimique<note n="237" /> et ingenii. Id quoque
                     adventu Caesaris sepultum atque discussum est.</p>

                  <p><milestone unit="section" n="2"/> Quis fortunae mutationes, quis dubios rerum
                     humanarum casus satis mirari queat? Quis non diversa praesentibus contrariaque
                     expectatis aut speret aut timeat? <milestone unit="section" n="3"/> Livia,
                     nobilissimi et fortissimi viri Drusi Claudiani filia, genere, probitate, forma
                     Romanarum eminentissima, quam postea coniugem Augusti vidimus, quam transgressi
                     ad deos sacerdotem <milestone unit="page" n="210"/> ac filiam, tum fugiens mox
                     futuri sui Caesaris arma ac manus<note n="238" /> bimum hunc Tiberium Caesarem, vindicem
                     Romani imperii futurumque eiusdem Caesaris filium, gestans sinu, per avia
                     itinerum vitatis militum gladiis uno comitante, quo facilius occultaretur fuga,
                     pervenit ad mare et cum viro Nerone pervecta in Siciliam est.</p>

               </div>
               <div type="textpart" subtype="chapter" n="76">
                  <p>Quod alieno testimonium redderem, eo non fraudabo avum meum. Quippe C.
                     Velleius, honoratissimo inter illos trecentos et sexaginta iudices loco a Cn.
                     Pompeio lectus, eiusdem Marcique Bruti ac Ti. Neronis<note n="239" /> praefectus fabrum, vir
                     nulli secundus, in Campania digressu Neronis a Neapoli, cuius ob singularem cum
                     eo amicitiam partium adiutor fuerat, gravis iam aetate et corpore cum comes<note n="240" />
                     esse non posset, gladio se ipse transfixit.</p>

                  <p><milestone unit="section" n="2"/> Inviolatam excedere Italia Caesar passus
                     est<note n="241" /> Fulviam Plancumque, muliebris fugae comitem. Nam Pollio Asinius cum
                     septem legionibus, diu retenta in potestate Antonii Venetia, magnis
                     speciosisque rebus circa Altinum aliasque eius regionis urbes editis, Antonium
                     petens, vagum adhuc Domitium, quem digressum e Brutianis castris post caedem
                        <milestone unit="page" n="212"/> eius praediximus et propriae classis factum
                     ducem, consiliis suis inlectum<note n="242" /> ac fide data iunxit Antonio: <milestone
                        unit="section" n="3"/> quo facto, quisquis aequum se praestiterit, sciat non
                     minus a Pollione in Antonium quam ab Antonio in Pollionem esse conlatum.
                     Adventus deinde in Italiam Antonii apparatusque<note n="243" /> contra eum Caesaris habuit
                     belli metum, sed pax circa Brundusium composita.</p>

                  <p><milestone unit="section" n="4"/> Per quae tempora Rufi Salvidieni scelesta
                     consilia patefacta sunt. Qui natus obscurissimis initiis parum habebat summa
                     accepisse et proximus a Cn. Pompeio ipsoque Caesare equestris ordinis consul
                     creatus esse, nisi in id<note n="244" /> ascendisset, e quo infra se et Caesarem videret et
                     rem publicam.</p>

               </div>
               <div type="textpart" subtype="chapter" n="77">
                  <p>Tum expostulante consensu populi, quem gravis urebat infesto mari annona, cum
                     Pompeio quoque circa Misenum pax inita, qui haud absurde, cum in navi
                     Caesaremque et Antonium cena exciperet, dixit in carinis suis se cenam dare,
                     referens hoc dictum ad loci nomen, in quo paterna domus ab Antonio
                     possidebatur. <milestone unit="section" n="2"/> In hoc pacis foedere placuit
                     Siciliam Achaiamque Pompeio concedere, in quo tamen animus inquies manere non
                     potuit. Id unum tantummodo salutare adventu suo patriae attulit, quod omnibus
                     proscriptis aliisque, qui ad eum ex diversis causis fugerant, reditum
                        <milestone unit="page" n="214"/> salutemque pactus est: <milestone
                        unit="section" n="3"/> quae res et alios clarissimos viros et Neronem
                     Claudium et M. Silanum Sentiumque Saturninum et Arruntium ac Titium restituit
                     rei publicae. Statium autem Murcum, qui adventu suo classisque celeberrimae
                     vires eius duplicaverat, insimulatum falsis criminationibus, quia talem virum
                     collegam officii Mena et Menecrates fastidierant, Pompeius in Sicilia
                     interfecerat.</p>

               </div>
               <div type="textpart" subtype="chapter" n="78">
                  <p>Hoc tractu temporum Octaviam, sororem Caesaris, M. Antonius duxit uxorem.
                     Redierat Pompeius in Siciliam, Antonius in transmarinas provincias, quas magnis
                     momentis<note n="245" /> Labienus, ex Brutianis castris profectus ad Parthos, perducto eorum
                     exercitu in Syriam interfectoque legato Antonii concusserat: qui virtute et
                     ductu Ventidii una cum Parthorum copiis celeberrimoque iuvenum Pacoro, regis
                     filio, extinctus est.</p>

                  <p><milestone unit="section" n="2"/> Caesar<note n="246" /> per haec tempora, ne res
                     disciplinae inimicissima, otium, corrumperet militem, crebris in Illyrico
                     Delmatiaque expeditionibus patientia periculorum bellique experientia durabat
                     exercitum. <milestone unit="section" n="3"/> Eadem tempestate Calvinus
                     Domitius, cum ex consulatu obtineret Hispaniam, gravissimi comparandique
                     antiquis exempli auctor fuit: quippe primi pili <milestone unit="page" n="216"
                     /> centurionem nomine Vibillium ob turpem ex acie fugam fusti percussit.</p>

               </div>
               <div type="textpart" subtype="chapter" n="79">
                  <p>Crescente in dies et classe et fama Pompei Caesar molem belli eius suscipere
                     statuit. Aedificandis navibus contrahendoque militi ac remigi navalibusque
                     adsuescendo certaminibus atque exercitationibus praefectus est M. Agrippa,
                     virtutis nobilissimae, labore, vigilia, periculo invictus parendique, sed uni,
                     scientissimus, aliis sane imperandi cupidus et per omnia extra dilationes
                     positus consultisque facta coniungens. <milestone unit="section" n="2"/> Hic in
                     Averno ac Lucrino lacu speciosissima classe fabricata cotidianis
                     exercitationibus militem remigemque ad summam et militaris et maritimae rei
                     perduxit scientiam. Hac classi Caesar, cum prius despondente ei Nerone, cui
                     ante nupta fuerat Livia,º auspicatis rei publicae ominibus duxisset eam uxorem,
                     Pompeio Siciliaeque bellum intulit. <milestone unit="section" n="3"/> Sed virum
                     humana ope invictum graviter eo tempore fortuna concussit: quippe longe maiorem
                     partem classis circa Veliam Palinurique promontorium adorta vis Africi
                     laceravit ac distulit. Ea patrando bello mora fuit, quod postea dubia et
                     interdum ancipiti fortuna gestum est. <milestone unit="section" n="4"/> Nam et
                     classis eodem loco vexata est tempestate, et ut navali primo proelio apud Mylas
                     ductu Agrippae <milestone unit="page" n="218"/> pugnatum prospere, ita
                     inopinato Pompeianae<note n="247" /> classis adventu gravis sub ipsius Caesaris oculis circa
                     Tauromenium accepta clades; neque ab ipso periculum abfuit. Legiones, quae cum
                     Cornificio erant, legato Caesaris, expositae in terram paene a Pompeio
                     oppressae sunt. <milestone unit="section" n="5"/> Sed ancipitis fortuna
                     temporis mature<note n="248" /> virtute correcta: explicatis quippe utriusque partis
                     classibus paene omnibus exutus navibus Pompeius Asiam fuga petivit iussuque M.
                     Antonii, cuius opem petierat, dum inter ducem et supplicem tumultuatur et nunc
                     dignitatem retinet, nunc vitam precatur, a Titio iugulatus est. <milestone
                        unit="section" n="6"/> Cui in tantum duravit hoc facinore contractum odium,
                     ut mox ludos in theatro Pompei faciens execratione populi spectaculo, quod
                     praebebat, pelleretur.</p>

               </div>
               <div type="textpart" subtype="chapter" n="80">
                  <p>Acciverat gerens contra Pompeium bellum ex Africa Caesar Lepidum cum duodecim
                     semiplenis legionibus. Hic vir omnium vanissimus neque ulla virtute tam longam
                     fortunae indulgentiam meritus exercitum Pompei, quia propior fuerat, sequentem
                     non ipsius, sed Caesaris auctoritatem ac fidem, <milestone unit="section" n="2"
                     /> sibi iunxerat inflatusque amplius viginti legionum numero in id furoris
                     processerat, ut inutilis alienae victoriae<note n="249" /> comes, quam diu moratus erat,
                     dissidendo in consiliis Caesari<note n="250" /> et semper diversa iis, quae aliis placebant,
                     dicendo, totam victoriam ut suam interpretabatur <milestone unit="page" n="220"
                     /> audebatque<note n="251" /> denuntiare Caesari, excederet Sicilia. <milestone
                        unit="section" n="3"/> Non ab Scipionibus aliisque veteribus Romanorum ducum
                     quidquam ausum patratumque fortius quam tunc a Caesare. Quippe cum inermis et
                     lacernatus esset, praeter nomen nihil trahens, ingressus castra Lepidi,
                     evitatis telis,<note n="252" /> quae iussu hominis pravissimi in eum iacta erant, cum
                     lacerna eius perforata esset lancea, aquilam legionis rapere ausus est.
                        <milestone unit="section" n="4"/> Scires, quid interesset inter duces:
                     armati inermem secuti sunt decimoque anno quam ad indignissimam<note n="253" /> vita sua
                     potentiam pervenerat, Lepidus et a militibus et a fortuna desertus pulloque
                     velatus amiculo inter ultimam confluentium ad Caesarem turbam latens genibus
                     eius advolutus est. Vita rerumque suarum dominium concessa ei sunt, spoliata,
                     quam tueri non poterat, dignitas.</p>

               </div>
               <div type="textpart" subtype="chapter" n="81">
                  <p>Subita deinde exercitus seditio, qui plerumque contemplatus frequentiam suam a
                     disciplina desciscit et, quod cogere se putat posse, rogare non sustinet,
                     partim severitate, partim liberalitate discussa principis, <milestone
                        unit="section" n="2"/> speciosumque per idem tempus adiectum supplementum
                     Campanae coloniae *<note n="254" /> <milestone unit="page" n="222"/> eius relicti erant
                     publici: pro his longe uberiores reditus duodecies sestertium in Creta insula
                     redditi et aqua promissa, quae hodieque singulare et salubritatis
                     instrumentum<note n="255" /> et amoenitatis ornamentum est.</p>

                  <p><milestone unit="section" n="3"/> Insigne coronae classicae, quo nemo umquam
                     Romanorum donatus erat, hoc bello Agrippa singulari virtute meruit. Victor
                     deinde Caesar reversus in urbem contractas emptionibus complures domos per
                     procuratores, quo laxior fieret ipsius, publicis se usibus destinare professus
                     est, templumque Apollinis et circa porticus facturum promisit, quod ab eo
                     singulari exstructum munificentia est.</p>

               </div>
               <div type="textpart" subtype="chapter" n="82">
                  <p>Qua aestate Caesar tam prospere sepelivit in Sicilia bellum,<note n="256" /> fortuna, in
                     Caesare et in<note n="257" /> re publica mitis, saeviit<note n="258" /> ad Orientem. Quippe Antonius cum
                     tredecim legionibus egressus<note n="259" /> Armeniam ac deinde Mediam et per eas regiones
                     Parthos petens habuit regem eorum obvium. <milestone unit="section" n="2"/>
                     Primoque duas legiones cum omnibus impedimentis tormentisque et Statiano legato
                     amisit, mox saepius ipse cum summo totius exercitus discrimine ea adiit
                     pericula, a<note n="260" /> quibus servari se posse desperaret,<note n="261" /> amissaque non minus
                        <milestone unit="page" n="224"/> quarta parte militum captivi cuiusdam, sed
                     Romani, consilio ac fide servatus est,<note n="262" /> qui clade Crassiani exercitus captus,
                     cum fortuna non animum mutasset, accessit nocte ad stationem Romanam
                     praedixitque, ne destinatum iter peterent, sed diverso silvestrique
                     pervaderent. <milestone unit="section" n="3"/> Hoc M. Antonio ac tot<note n="263" />
                     illis<note n="264" /> legionibus saluti fuit; de quibus tamen totoque exercitu haud minus
                     pars quarta, ut praediximus, militum, calonum servitiique desiderata tertia
                     est; impedimentorum vix ulla superfuit. Hanc tamen Antonius fugam suam, quia
                     vivus exierat, victoriam vocabat. Qui tertia aestate reversus in Armeniam regem
                     eius Artavasden fraude deceptum catenis, sed, ne quid honori deesset, aureis
                     vinxit. <milestone unit="section" n="4"/> Crescente deinde et amoris in
                     Cleopatram incendio et vitiorum, quae semper facultatibus licentiaque et
                     adsentationibus aluntur, magnitudine, bellum patriae inferre constituit, cum
                     ante novum se Liberum Patrem appellari iussisset, cum redimitus hederis
                     crocotaque<note n="265" /> velatus aurea et thyrsum tenens cothurnisque succinctus curru
                     velut Liber Pater vectus esset Alexandriae.</p>

               </div>
               <div type="textpart" subtype="chapter" n="83">
                  <p>Inter hunc apparatum belli Plancus, non iudicio recta legendi neque amore rei
                     publicae aut Caesaris, quippe haec semper impugnabat, sed <milestone
                        unit="page" n="226"/> morbo proditor, cum fuisset humillimus adsentator
                     reginae et infra servos cliens, cum Antonii librarius, cum obscenissimarum
                     rerum et auctor et minister, cum in omnia et omnibus venalis, <milestone
                        unit="section" n="2"/> cum caeruleatus et nudus caputque redimitus arundine
                     et caudam trahens, genibus innixus Glaucum saltasset in convivio, refrigeratus
                     ab Antonio ob manifestarum rapinarum indicia transfugit ad Caesarem. Et idem
                     postea clementiam victoris pro sua virtute interpretabatur, dictitans id
                     probatum a Caesare, cui ille ignoverat; mox autem hunc avunculum Titius
                     imitatus est. <milestone unit="section" n="3"/> Haud absurde Coponius, vir e
                     praetoriis gravissimus, P. Silii<note n="266" /> socer, cum recens transfuga multa ac
                     nefanda Plancus absenti Antonio in senatu obiceret, multa, inquit, mehercules
                     fecit Antonius pridie quam tu illum relinqueres.</p>

               </div>
               <div type="textpart" subtype="chapter" n="84">
                  <p>Caesare deinde et Messala Corvino consulibus debellatum apud Actium, ubi longe
                     ante quam dimicaretur exploratissima Iulianarum partium fuit victoria. Vigebat
                     in hac parte miles atque imperator, in<note n="267" /> illa marcebant omnia; hinc remiges<note n="268" />
                     firmissimi, illinc inopia adfectissimi; navium haec magnitudo <milestone
                        unit="page" n="228"/> modica nec celeritati adversa, illa specie<note n="269" />
                     terribilior; hinc ad Antonium nemo, illinc ad Caesarem cotidie aliquis<note n="270" />
                     transfugiebat; <milestone unit="section" n="2"/> rex<note n="271" /> Amyntas meliora et
                     utiliora secutus; nam Dellius<note n="272" /> exempli sui tenax ut a<note n="273" /> Dolabella ad
                     Cassium, a Cassio ad Antonium, ita ab Antonio transiit<note n="274" /> ad Caesarem; virque
                     clarissimus Cn. Domitius, qui solus Antonianarum partium numquam reginam nisi
                     nomine salutavit, maximo et praecipiti periculo transmisit ad Caesarem. Denique
                     in ore atque oculis Antonianae classis per M. Agrippam Leucas expugnata, Patrae
                     captae, Corinthus occupata, bis ante ultimum discrimen classis hostium
                     superata.</p>

               </div>
               <div type="textpart" subtype="chapter" n="85">
                  <p>Advenit deinde maximi discriminis dies, quo Caesar Antoniusque productis
                     classibus pro salute alter, in ruinam alter terrarum orbis dimicavere.
                        <milestone unit="section" n="2"/> Dextrum navium Iulianarum cornu M. Lurio
                     commissum, laevum Arruntio, Agrippae omne classici certaminis arbitrium; Caesar
                     ei parti destinatus, in quam a fortuna vocaretur, ubique aderat. Classis
                     Antonii regimen Publicolae Sosioque commissum. At in terra locatum exercitum
                     Taurus Caesaris, Antonii regebat Canidius. <milestone unit="section" n="3"/>
                     Ubi initum certamen est, omnia in altera parte fuere, dux, remiges, milites, in
                     altera nihil praeter milites. Prima occupat fugam Cleopatra. Antonius fugientis
                     reginae quam pugnantis <milestone unit="page" n="230"/> militis sui comes esse
                     maluit, et imperator, qui in desertores saevire debuerat, desertor exercitus
                     sui factus est. <milestone unit="section" n="4"/> Illis etiam detracto<note n="275" />
                     capite in longum fortissime pugnandi duravit constantia et desperata victoria
                     in mortem dimicabatur. Caesar, quos ferro poterat interimere, verbis mulcere
                     cupiens clamitansque et ostendens fugisse Antonium, quaerebat, pro quo et cum
                     quo pugnarent. <milestone unit="section" n="5"/> At illi cum diu pro absente
                     dimicassent duce, aegre summissis armis cessere victoriam, citiusque vitam
                     veniamque Caesar promisit, quam illis ut eam precarentur persuasum est; fuitque
                     in confesso milites optimi imperatoris, imperatorem fugacissimi militis functum
                     officio, <milestone unit="section" n="6"/> ut dubites, suone<note n="276" /> an Cleopatrae
                     arbitrio victoriam temperaturus fuerit, qui ad eius arbitrium direxerit<note n="277" />
                     fugam. Idem locatus in terra fecit exercitus, cum se Canidius praecipti fuga
                     rapuisset ad Antonium.</p>

               </div>
               <div type="textpart" subtype="chapter" n="86">
                  <p>Quid ille dies terrarum orbi praestiterit, ex quo in quem statum pervenerit
                     fortuna publica, quis in hoc transcursu tam artati operis exprimere audeat?
                        <milestone unit="section" n="2"/> Victoria vero fuit clementissima, nec
                     quisquam interemptus est, paucissimi summoti,<note n="278" /> qui ne deprecari quidem pro se
                     sustinerent.<note n="279" /> Ex qua lenitate ducis colligi potuit, quem aut initio
                     triumviratus sui aut in campis Philippiis, si ei<note n="280" /> licuisset, <milestone
                        unit="page" n="232"/> victoriae suae facturus fuerit modum.<note n="281" /> At Sosium L.
                     Arruntii prisca gravitate celeberrimi fides, mox, diu cum clementia luctatus<note n="282" />
                     sua, Caesar servavit incolumem. <milestone unit="section" n="3"/> Non
                     praetereatur Asinii Pollionis factum et dictum memorabile: namque cum se post
                     Brundusinam pacem continuisset in Italia neque aut vidisset umquam reginam aut
                     post enervatum amore eius Antonii animum partibus eius se miscuisset, rogante
                     Caesare, ut secum ad bellum proficisceretur Actiacum: mea, inquit, in Antonium
                     maiora merita sunt, illius in me beneficia notiora; itaque discrimini vestro me
                     subtraham et ero praeda victoris.</p>

               </div>
               <div type="textpart" subtype="chapter" n="87">
                  <p>Proximo deinde anno persecutus reginam Antoniumque Alexandream, ultimam bellis
                     civilibus imposuit manum. Antonius se ipse non segniter interemit, adeo ut
                     multa desidiae crimina morte redimeret. At Cleopatra frustratis custodibus
                     inlata aspide in<note n="283" /> morsu et sane eius<note n="284" /> expers muliebris metus spiritum
                     reddidit. <milestone unit="section" n="2"/> Fuitque et fortuna et clementia
                     Caesaris dignum, quod nemo ex iis, qui contra eum arma tulerant, ab eo iussuve
                     eius interemptus est.<note n="285" /> D. Brutum Antonii interemit crudelitas. Sextum
                     Pompeium ab eo devictum<note n="286" /> idem Antonius, cum dignitatis quoque servandae
                        <milestone unit="page" n="234"/> dedisset fidem, etiam spiritu privavit.
                        <milestone unit="section" n="3"/> Brutus et Cassius ante, quam victorum
                     experirentur animum, voluntaria morte obierunt. Antonii Cleopatraeque quis
                     fuisset exitus narravimus. Canidius timidius decessit, quam professioni ei,<note n="287" />
                     qua semper usus erat, congruebat. Ultimus autem ex interfectoribus Caesaris
                     Parmensis Cassius morte poenas dedit, ut dederat Trebonius primus.<note n="288" /></p>

               </div>
               <div type="textpart" subtype="chapter" n="88">
                  <p>Dum ultimam bello Actiaco Alexandrinoque Caesar imponit manum, M. Lepidus,
                     iuvenis forma quam mente melior, Lepidi eius, qui triumvir fuerat rei publicae
                     constituendae, filius, Iunia Bruti sorore natus, interficiendi, simul in urbem
                     revertisset, Caesaris consilia inierat. <milestone unit="section" n="2"/>
                     Erat<note n="289" /> tunc urbis custodiis praepositus C. Maecenas equestri, sed splendido
                     genere natus, vir, ubi res vigiliam exigeret, sane exsomnis, providens atque
                     agendi sciens, simul vero aliquid ex negotio remitti posset, otio ac mollitiis
                     paene ultra feminam fluens, non minus Agrippa Caesari carus, sed minus
                     honoratus — quippe vixit angusti clavi paene<note n="290" /> contentus —, nec minora
                     consequi potuit, sed non tam concupivit. <milestone unit="section" n="3"/> Hic
                     speculatus est per summam quietem ac dissimulationem praecipitis consilia
                     iuvenis et mira celeritate nullaque <milestone unit="page" n="236"/> cum
                     perturbatione aut rerum aut hominum oppresso Lepido inmane novi ac resurrecturi
                     belli civilis restinxit initium. Et ille quidem male consultorum poenas
                     exsolvit. Aequetur praedictae iam Antistii<note n="291" /> Servilia Lepidi uxor, quae vivo
                     igni devorato praematura morte<note n="292" /> immortalem nominis sui pensavit memoriam.</p>

               </div>
               <div type="textpart" subtype="chapter" n="89">
                  <p>Caesar autem reversus in Italiam atque urbem quo occursu,<note n="293" /> quo favore hominum
                     omnium generum,<note n="294" /> aetatium, ordinum exceptus sit, quae magnificentia
                     triumphorum eius, quae fuerit munerum, ne in operis quidem<note n="295" /> iusti materia,
                     nedum huius tam recisi digne exprimi potest. <milestone unit="section" n="2"/>
                     Nihil deinde optare a dis homines, nihil dii hominibus praestare possunt, nihil
                     voto concipi, nihil felicitate consummari, quod non Augustus post reditum in
                     urbem rei publicae populoque Romano terrarumque orbi repraesentaverit.
                        <milestone unit="section" n="3"/> Finita vicesimo anno bella civilia,
                     sepulta externa, revocata pax, sopitus ubique armorum furor, restituta vis
                     legibus, iudiciis auctoritas, senatui maiestas, imperium magistratuum ad
                     pristinum redactum modum, tantummodo octo praetoribus adlecti duo. <milestone
                        unit="section" n="4"/> Prisca illa et antiqua rei publicae forma revocata.
                     Rediit cultus agris, sacris honos, securitas hominibus, certa cuique rerum
                     suarum possessio; leges emendatae utiliter, latae salubriter; <milestone
                        unit="page" n="238"/> senatus sine asperitate nec sine severitate lectus.
                     Principes viri triumphisque et amplissimis honoribus functi adhortatu principis
                     ad ornandam urbem inlecti sunt. <milestone unit="section" n="5"/> Consulatus
                     tantummodo usque ad undecimum quin<note n="296" /> continuaret Caesar, cum saepe obnitens
                     repugnasset, impetrare non<note n="297" /> potuit: nam dictaturam quam pertinaciter ei
                     deferebat populus, tam constanter repulit. <milestone unit="section" n="6"/>
                     Bella sub imperatore gesta pacatusque victoriis terrarum orbis et tot extra
                     Italiam domique opera omne aevi sui spatium impensurum in id solum opus
                     scriptorem fatigarent:<note n="298" /> nos memores professionis universam imaginem
                     principatus eius oculis animisque subiecimus.</p>

               </div>
               <div type="textpart" subtype="chapter" n="90">
                  <p>Sepultis, ut praediximus, bellis civilibus coalescentibusque rei publicae
                     membris, et coaluere<note n="299" /> quae tam longa armorum series laceraverat. Dalmatia,
                     annos<note n="300" /> viginti et ducentos rebellis, ad certam confessionem pacata est
                     imperii. Alpes feris incultisque<note n="301" /> nationibus celebres perdomitae. Hispaniae
                     nunc ipsius praesentia, nunc Agrippae, quem usque in tertium consulatum et mox
                     collegium tribuniciae potestatis amicitia principis evexerat, multo varioque
                     Marte pacatae. <milestone unit="section" n="2"/> In quas provincias cum initio
                     Scipione et Sempronio Longo consulibus primo anno <milestone unit="page"
                        n="240"/> secundi belli<note n="302" /> Punici abhinc annos quinquaginta et ducentos
                     Romani exercitus missi essent duce Cn. Scipione, Africani patruo, per annos
                     ducentos in iis multo mutuoque ita certatum est sanguine, ut amissis populi
                     Romani imperatoribus exercitibusque saepe contumelia, nonnumquam etiam
                     periculum Romano inferretur imperio. <milestone unit="section" n="3"/> Illae
                     enim provinciae Scipiones consumpserunt; illae contumelioso decem<note n="303" /> annorum
                     bello sub duce Viriatho maiores nostros exercuerunt; illae terrore Numantini
                     belli populum Romanum concusserunt; in illis turpe Q. Pompei foedus turpiusque
                     Mancini senatus cum ignominia dediti imperatoris rescidit; illa tot consulares,
                     tot praetorios absumpsit duces, patrumque aetate in tantum Sertorium armis
                     extulit, ut per quinquennium diiudicari non potuerit, Hispanis Romanisne in
                     armis plus esset roboris et uter populus alteri pariturus foret. <milestone
                        unit="section" n="4"/> Has igitur provincias tam diffusas, tam frequentis,
                     tam feras ad eam pacem abhinc annos ferme quinquaginta perduxit Caesar
                     Augustus, ut quae maximis bellis numquam vacaverant, eae sub C. Antistio ac
                     deinde P. Silio legato ceterisque postea etiam latrociniis vacarent.</p>

               </div>
               <div type="textpart" subtype="chapter" n="91">
                  <p>Dum pacatur occidens, ab oriente ac rege Parthorum signa Romana, quae Crasso
                     oppresso<note n="304" /> <milestone unit="page" n="242"/> Orodes, quae Antonio pulso filius
                     eius Phraates ceperant, Augusto remissa sunt. Quod cognomen illi iure<note n="305" /> Planci
                     sententia consensus universi senatus populique Romani indidit. <milestone
                        unit="section" n="2"/> Erant tamen qui hunc felicissimum statum odissent:
                     quippe L. Murena et Fannius Caepio diversis moribus (nam Murena sine hoc
                     facinore potuit videri bonus, Caepio et ante hoc erat pessimus) cum iniissent
                     occidendi Caesaris consilia, oppressi auctoritate publica, quod vi facere
                     voluerant, iure passi sunt. <milestone unit="section" n="3"/> Neque multo post
                     Rufus Egnatius, per omnia gladiatori quam senatori propior, collecto in
                     aedilitate favore populi, quem extinguendis privata familia incendiis in dies
                     auxerat, in tantum quidem, ut ei praeturam continuaret, mox etiam consulatum
                     petere ausus, cum esset omni flagitiorum scelerumque conscientia mersus nec
                     melior illi res familiaris quam mens foret, adgregatis simillimis sibi
                     interimere Caesarem statuit, ut quo salvo salvus esse non poterat, eo sublato
                     moreretur. <milestone unit="section" n="4"/> Quippe ita se mores habent, ut<note n="306" />
                     publica quisque ruina malit occidere quam sua proteri et<note n="307" /> idem passurus
                        <milestone unit="page" n="244"/> minus conspici. Neque hic prioribus in
                     occultando felicior fuit, abditusque carceri cum consciis facinoris mortem
                     dignissimam vita sua obiit.</p>

               </div>
               <div type="textpart" subtype="chapter" n="92">
                  <p>Praeclarum excellentis viri factum C. Sentii Saturnini circa ea tempora
                     consulis ne fraudetur memoria. <milestone unit="section" n="2"/> Aberat<note n="308" />
                     ordinandis Asiae Orientisque rebus Caesar, circumferens terrarum orbi
                     praesentia sua pacis suae bona. Tum Sentius, forte et solus et absente Caesare
                     consul, cum alia prisca severitate, summaque constantia, vetere consulum more
                     ac severitate, gessisset, protraxisset publicanorum fraudes, punisset
                     avaritiam, regessisset in aerarium pecunias publicas, tum in comitiis habendis
                     praecipuum egit consulem: <milestone unit="section" n="3"/> nam et quaesturam
                     petentes, quos indignos iudicavit, profiteri vetuit, et, cum id facturos se
                     perseverarent, consularem, si in campum descendissent, vindictam minatus est,
                        <milestone unit="section" n="4"/> et Egnatium florentem favore publico
                     sperantemque ut praeturam aedilitati, ita consulatum praeturae se iuncturum,
                     profiteri vetuit, et cum id non obtinuisset, iuravit, etiam si factus esset
                     consul suffragiis populi, tamen se eum non renuntiaturum. <milestone
                        unit="section" n="5"/> Quod ego factum cuilibet veterum consulum gloriae
                     comparandum reor, nisi <milestone unit="page" n="246"/> quod naturaliter audita
                     visis laudamus libentius et praesentia invidia, praeterita veneratione
                     prosequimur et his nos obrui, illis instrui credimus.</p>

               </div>
               <div type="textpart" subtype="chapter" n="93">
                  <p>Ante triennium fere, quam Egnatianum scelus erumperet, circa Murenae
                     Caepionisque coniurationis tempus, abhinc annos quinquaginta, M. Marcellus,
                     sororis Augusti Octaviae filius, quem homines ita, si quid accidisset Caesari,
                     successorem potentiae eius arbitrabantur futurum, ut tamen id per M. Agrippam
                     securo ei posse contingere non existimarent, magnificentissimo munere
                     aedilitatis edito decessit admodum iuvenis, sane, ut aiunt, ingenuarum virtutum
                     laetusque animi et ingenii fortunaeque, in quam alebatur, capax. <milestone
                        unit="section" n="2"/> Post cuius obitum Agrippa, qui sub specie
                     ministeriorum principalium profectus in Asiam, ut fama loquitur, ob tacitas cum
                     Marcello offensiones praesenti se subduxerat tempori, reversus inde filiam
                     Caesaris Iuliam, quam in matrimonio Marcellus habuerat, duxit uxorem, feminam
                     neque sibi neque rei publicae felicis uteri.</p>

               </div>
               <div type="textpart" subtype="chapter" n="94">
                  <p>Hoc tractu temporum Ti. Claudius Nero, quo trimo,<note n="309" /> ut praediximus, Livia,
                     Drusi Claudiani <milestone unit="page" n="248"/> filia, despondente<note n="310" /> Ti.
                     Nerone, cui ante nupta fuerat, Caesari nupserat, <milestone unit="section"
                        n="2"/> innutritus caelestium praeceptorum disciplinis, iuvenis genere,
                     forma, celsitudine corporis, optimis studiis maximoque ingenio instructissimus,
                     qui protinus quantus est, sperari potuerat visuque praetulerat principem,
                        <milestone unit="section" n="3"/> quaestor undevicesimum annum agens
                     capessere coepit rem publicam maximamque difficultatem annonae ac rei
                     frumentariae inopiam ita Ostiae atque<note n="311" /> in urbe mandatu vitrici moderatus est,
                     ut per id, quod agebat, quantus evasurus esset, eluceret. <milestone
                        unit="section" n="4"/> Nec multo post missus ab eodem vitrico cum exercitu
                     ad visendas ordinandasque, quae sub Oriente sunt, provincias, praecipuis omnium
                     virtutum experimentis in eo tractu<note n="312" /> editis, cum legionibus ingressus
                     Armeniam, redacta ea in potestatem populi Romani regnum eius Artavasdi dedit.
                     Quin<note n="313" /> rex quoque Parthorum tanti nominis fama territus liberos suos ad
                     Caesarem misit obsides.</p>

               </div>
               <div type="textpart" subtype="chapter" n="95">
                  <p>Reversum inde Neronem Caesar haud mediocris belli mole<note n="314" /> experiri statuit,
                     adiutore operis dato fratre ipsius Druso Claudio, quem intra Caesaris penates
                     enixa erat Livia. <milestone unit="section" n="2"/> Quippe uterque e
                     diversis<note n="315" /> partibus Raetos Vindelicosque adgressi, multis urbium castellorum
                     oppugnationibus nec non derecta quoque acie feliciter functi gentes locis
                     tutissimas, <milestone unit="page" n="250"/> aditu difficillimas, numero
                     frequentes, feritate truces maiore cum periculo quam damno Romani exercitus
                     plurimo cum earum sanguine perdomuerunt.</p>

                  <p><milestone unit="section" n="3"/> Ante quae tempora censura Planci et Pauli
                     acta inter discordiam neque ipsis honori neque rei publicae usui fuerat,<note n="316" /> cum
                     alteri vis censoria, alteri vita deesset, Paulus vix posset implere censorem,
                     Plancus timere deberet, nec quidquam obiicere posset adulescentibus aut
                     obiicientes audire, quod non agnosceret senex.</p>

               </div>
               <div type="textpart" subtype="chapter" n="96">
                  <p>Mors deinde Agrippae, qui novitatem suam multis rebus nobilitaveratº atque in
                     hoc perduxerat, ut et Neronis esset socer, cuiusque liberos nepotes suos divus
                     Augustus praepositis Gai ac Lucii nominibus adoptaverat, admovit propius
                     Neronem Caesari: quippe filia Iulia<note n="317" /> eius, quae fuerat Agrippae nupta, Neroni
                     nupsit.</p>

                  <p><milestone unit="section" n="2"/> Subinde bellum Pannonicum, quod inchoatum
                     ab<note n="318" /> Agrippa, Marco Vinicio, avo tuo consule,<note n="319" /> magnum atroxque et perquam
                     vicinum imminebat Italiae, per Neronem gestum est. <milestone unit="section"
                        n="3"/> Gentes Pannoniorum Delmatarumque nationes situmque regionum ac
                     fluminum numerumque et modum virium excelsissimasque et multiplices eo bello
                     victorias tanti imperatoris <milestone unit="page" n="252"/> alio loco
                     explicabimus: hoc opus servet formam suam. Huius victoriae compos Nero ovans
                     triumphavit.</p>

               </div>
               <div type="textpart" subtype="chapter" n="97">
                  <p>Sed dum in hac parte imperii omnia geruntur prosperrime, accepta in Germania
                     clades sub legato M. Lollio, homine in omnia pecuniae quam recte faciendi
                     cupidiore et inter summam vitiorum dissimulationem vitiosissimo, amissaque
                     legionis quintae aquila vocavit ab urbe in Gallias Caesarem. <milestone
                        unit="section" n="2"/> Cura deinde atque onus Germanici belli delegata Druso
                     Claudio, fratri Neronis, adulescenti tot tantarumque virtutum, quot et quantas
                     natura mortalis recipit vel industria perficit.<note n="320" /> Cuius ingenium utrum
                     bellicis magis operibus an civilibus suffecerit artibus, in incerto est:
                        <milestone unit="section" n="3"/> morum certe dulcedo ac suavitas et
                     adversus amicos aequa ac par sui aestimatio inimitabilis fuisse dicitur; nam
                     pulchritudo corporis proxima fraternae fuit. Sed illum magna ex parte domitorem
                     Germaniae, plurimo eius gentis variis in locis profuso sanguine, fatorum
                     iniquitas consulem, agentem annum tricesimum, rapuit. <milestone unit="section"
                        n="4"/> Moles deinde eius belli translata in Neronem est: quod is sua et
                     virtute et fortuna administravit peragratusque victor omnis partis Germaniae
                     sine ullo detrimento commissi exercitus, quod praecipue huic duci semper curae
                     fuit, sic perdomuit eam, ut in formam paene stipendiariae <milestone
                        unit="page" n="254"/> redigeret provinciae. Tum alter triumphus cum altero
                     consulatu ei oblatus est.</p>

               </div>
               <div type="textpart" subtype="chapter" n="98">
                  <p>Dum ea, quae diximus,<note n="321" /> in Pannonia Germaniaque geruntur, atrox in Thracia
                     bellum ortum, omnibus eius gentis nationibus in arma accensis, L. Pisonis, quem
                     hodieque diligentissimum atque eundem lenissimum securitatis urbanae custodem
                     habemus, virtus compressit <milestone unit="section" n="2"/> (quippe legatus
                     Caesaris triennio cum iis bellavit gentesque ferocissimas plurimo cum earum
                     excidio nunc acie, nunc expugnationibus in pristinum pacis redegit modum)
                     eiusque patratione Asiae securitatem, Macedoniae pacem reddidit. <milestone
                        unit="section" n="3"/> De quo viro hoc omnibus sentiendum ac praedicandum
                     est, esse mores eius vigore ac lenitate mixtissimos et vix quemquam reperiri
                     posse, qui aut otium validius diligat aut facilius sufficiat negotio et magis
                     quae agenda sunt curet sine ulla ostentatione agendi.</p>

               </div>
               <div type="textpart" subtype="chapter" n="99">
                  <p>Brevi interiecto spatio Ti. Nero duobus consulatibus totidemque triumphis actis
                     tribuniciae potestatis consortione aequatus Augusto, civium post unum, et hoc,
                     quia volebat, eminentissimus, ducum maximus, fama fortunaque celeberrimus et
                     vere alterum rei publicae lumen et caput, <milestone unit="section" n="2"/>
                     mira quadam et incredibili atque inenarrabili pietate, <milestone unit="page"
                        n="256"/> cuius causae mox detectae sunt, cum Gaius Caesar sumpsisset iam
                     virilem togam, Lucius item maturus esset viribus,<note n="322" /> ne fulgor suus orientium
                     iuvenum obstaret initiis, dissimulata causa consilii sui, commeatum ab socero
                     atque eodem vitrico adquiescendi a continuatione laborum petiit. <milestone
                        unit="section" n="3"/> Quis fuerit eo tempore civitatis habitus, qui
                     singulorum animi, quae digredientium a tanto viro omnium lacrimae, quam paene
                     ei patria manum iniecerit, iusto servemus operi: <milestone unit="section"
                        n="4"/> illud etiam in hoc transcursu dicendum est, ita septem annos Rhodi
                     moratum, ut omnes, qui pro consulibus legatique in transmarinas sunt<note n="323" />
                     profecti provincias, visendi eius gratia Rhodum deverterint<note n="324" /> atque eum<note n="325" />
                     convenientes semper privato, si illa maiestas privata umquam fuit, fasces suos
                     summiserint fassique sint otium eius honoratius imperio suo.</p>

               </div>
               <div type="textpart" subtype="chapter" n="100">
                  <p>Sensit terrarum orbis digressum a custodia Neronem urbis: nam et Parthus
                     desciscens a societate Romana adiecit Armeniae manum et Germania aversis
                     domitoris sui oculis rebellavit.</p>

                  <p><milestone unit="section" n="2"/> At in urbe eo ipso anno, quo
                     magnificentissimis<note n="326" /> gladiatorii muneris naumachiaeque spectaculis divus
                     Augustus abhinc annos triginta se et Gallo Caninio consulibus, dedicato Martis
                     templo animos oculosque populi Romani repleverat, foeda dictu memoriaque
                        <milestone unit="page" n="258"/> horrenda in ipsius domo tempestas erupit.
                        <milestone unit="section" n="3"/> Quippe filia eius Iulia, per omnia tanti
                     parentis ac viri immemor, nihil, quod facere aut pati turpiter posset femina,
                     luxuria libidineve<note n="327" /> infectum reliquit magnitudinemque fortunae suae peccandi
                     licentia metiebatur, quidquid liberet pro licito vindicans. <milestone
                        unit="section" n="4"/> Tum Iulus<note n="328" /> Antonius, singulare exemplum clementiae
                     Caesaris, violator eius domus, ipse sceleris a se commissi ultor fuit (quem
                     victo eius patre non tantum incolumitate donaverat, sed sacerdotio, praetura,
                     consulatu, provinciis honoratum, etiam matrimonio sororis suae filiae in
                     artissimam adfinitatem receperat), <milestone unit="section" n="5"/>
                     Quintiusque Crispinus, singularem nequitiam supercilio truci protegens, et
                     Appius Claudius et Sempronius Gracchus ac Scipio aliique minoris nominis
                     utriusque ordinis viri, quas<note n="329" /> cuiuslibet uxore violata poenas
                     pependissent,<note n="330" /> pependere, cum Caesaris filiam et Neronis violassent coniugem.
                     Iulia relegata in insulam patriaeque et parentum subducta oculis, quam tamen
                     comitata mater Scribonia voluntaria<note n="331" /> exilii permansit comes.</p>

               </div>
               <div type="textpart" subtype="chapter" n="101">
                  <p>Breve ab hoc intercesserat spatium, cum C. Caesar ante aliis provinciis ad
                     visendum<note n="332" /> obitis in Syriam missus, convento prius Ti. Nerone, cui <milestone
                        unit="page" n="260"/> omnem honorem ut superiori habuit, tam varie se ibi
                     gessit, ut nec laudaturum magna nec vituperaturum mediocris materia deficiat.
                     Cum rege Parthorum, iuvene excelsissimo, in insula<note n="333" /> quam amnis Euphrates
                     ambiebat, aequato utriusque partis numero coiit. <milestone unit="section"
                        n="2"/> Quod spectaculum stantis ex diverso hinc Romani, illinc Parthorum
                     exercitus, cum duo inter se eminentissima imperiorum et hominum coirent capita,
                     perquam clarum et memorabile sub initia stipendiorum meorum tribuno militum
                     mihi visere contigit: <milestone unit="section" n="3"/> quem militiae gradum
                     ante sub patre tuo, M. Vinici, et P. Silio auspicatus in Thracia Macedoniaque,
                     mox Achaia Asiaque et omnibus ad Orientem visis provinciis et ore atque utroque
                     maris Pontici latere, haud iniucunda tot rerum, locorum, gentium, urbium
                     recordatione perfruor. Prior Parthus apud Gaium in nostra ripa, posterior hic
                     apud regem in hostili epulatus est.</p>

               </div>
               <div type="textpart" subtype="chapter" n="102">
                  <p>Quo tempore M. Lollii, quem veluti moderatorem iuventae filii sui Augustus esse
                     voluerat, perfida et plena subdoli ac versuti animi consilia, per Parthum
                     indicata Caesari, fama vulgavit.<note n="334" /> Cuius mors intra paucos dies<note n="335" /> fortuita an
                     voluntaria fuerit ignoro. Sed quam hunc decessisse laetati homines, tam paulo
                     post obiisse Censorinum in iisdem provinciis graviter tulit civitas, virum
                     demerendis hominibus <milestone unit="page" n="262"/> genitum. <milestone
                        unit="section" n="2"/> Armeniam deinde Gaius<note n="336" /> ingressus prima parte
                     introitus rem<note n="337" /> prospere gessit; mox in conloquio, cui se temere crediderat,
                     circa Artageram graviter a quodam, nomine Adduo, vulneratus, ex eo ut corpus
                     minus habile, ita animum minus utilem rei publicae habere coepit. <milestone
                        unit="section" n="3"/> Nec defuit conversatio hominum vitia eius
                     adsentatione alentium (etenim semper magnae fortunae comes adest adulatio), per
                     quae eo ductus erat, ut in ultimo ac remotissimo terrarum orbis angulo
                     consenescere quam Romam regredi mallet. Diu deinde reluctatus<note n="338" /> invitusque
                     revertens in Italiam in urbe Lyciae (Limyra nominant) morbo obiit, cum ante
                     annum ferme L.<note n="339" /> Caesar frater eius Hispanias petens Massiliae
                     decessisset.</p>

               </div>
               <div type="textpart" subtype="chapter" n="103">
                  <p>Sed fortuna, quae subduxerat spem magni nominis, iam tum rei publicae sua
                     praesidia reddiderat: quippe ante utriusque horum obitum patre tuo P. Vinicio
                     consule Ti. Nero reversus Rhodo incredibili laetitia patriam repleverat.
                        <milestone unit="section" n="2"/> Non est diu cunctatus Caesar Augustus;
                     neque enim quaerendus erat quem legeret, sed legendus qui eminebat. <milestone
                        unit="section" n="3"/> Itaque quod post Lucii mortem adhuc Gaio vivo facere
                     voluerat atque<note n="340" /> eo vehementer repugnante Nerone erat inhibitus, post
                     utriusque adulescentium obitum facere perseveravit, ut et tribuniciae
                     potestatis <milestone unit="page" n="264"/> consortionem Neroni constitueret,
                     multum quidem eo cum domi tum in senatu recusante, et eum Aelio Cato C. Sentio
                     consulibus V. Kal. Iulias, post urbem conditam annis septingentis quinquaginta
                     quattuor, abhinc annos septem et viginti adoptaret. <milestone unit="section"
                        n="4"/> Laetitiam illius diei concursumque civitatis et vota paene
                     inserentium caelo manus spemque conceptam perpetuae securitatis aeternitatisque
                     Romani imperii vix in illo iusto opere abunde persequi poterimus, nedum hic
                     implere temptemus, contenti<note n="341" /> id unum dixisse quam ille omnibus faustus<note n="342" />
                     fuerit. <milestone unit="section" n="5"/> Tum refulsit certa spes liberorum
                     parentibus, viris matrimoniorum, dominis patrimonii, omnibus hominibus salutis,
                     quietis, pacis, tranquillitatis, adeo ut nec plus sperari potuerit nec spei
                     responderi felicius.</p>

               </div>
               <div type="textpart" subtype="chapter" n="104">
                  <p>Adoptatus eadem die etiam M. Agrippa, quem post mortem Agrippae Iulia enixa
                     erat, sed in Neronis adoptione illud adiectum his ipsis Caesaris verbis: hoc,
                     inquit, rei publicae causa facio. <milestone unit="section" n="2"/> Non diu
                     vindicem custodemque imperii sui morata in urbe patria protinus in Germaniam
                     misit, ubi ante triennium sub M. Vinicio, avo tuo, clarissimo viro, immensum
                     exarserat bellum. Erat id<note n="343" /> ab eo quibusdam <milestone unit="page" n="266"/>
                     in locis gestum, quibusdam sustentatum feliciter, eoque nomine decreta ei cum
                     speciosissima inscriptione operum ornamenta triumphalia.</p>

                  <p><milestone unit="section" n="3"/> Hoc tempus me, functum ante tribunatu,
                     castrorum Ti. Caesaris militem fecit: quippe protinus ab adoptione missus cum
                     eo praefectus equitum in Germaniam, successor officii patris mei,
                     caelestissimorum eius operum per annos continuos novem<note n="344" /> praefectus aut
                     legatus spectator, tum<note n="345" /> pro captu mediocritatis meae adiutor fui. Neque illi
                     spectaculo, quo fructus sum, simile condicio mortalis recipere videtur mihi,
                     cum per celeberrimam Italiae partem tractumque omnem Galliae provinciarum
                     veterem imperatorem et ante meritis ac virtutibus<note n="346" /> quam nomine Caesarem
                     revisentes sibi quisque quam illi gratularentur plenius. <milestone
                        unit="section" n="4"/> At vero militum conspectu eius elicitae gaudio
                     lacrimae alacritasque et salutationis nova quaedam exultatio et contingendi
                     manum cupiditas non continentium protinus quin adiicerent, "videmus te,
                     imperator? Salvum recepimus?" Ac deinde "ego tecum, imperator, in Armenia, ego
                     in Raetia fui, ego a te in Vindelicis, ego in Pannonia, ego in Germania donatus
                     sum" neque verbis exprimi et fortasse vix mereri fidem potest.</p>

                  <milestone unit="page" n="268"/>
               </div>
               <div type="textpart" subtype="chapter" n="105">
                  <p>Intrata protinus Germania, subacti Canninefates, Attuarii, Bructeri, recepti
                     Cherusci (gentis eius Arminius<note n="347" /> mox nostra clade nobilis), transitus
                     Visurgis, penetrata ulteriora, cum omnem partem asperrimi et periculosissimi
                     belli Caesar vindicaret sibi,<note n="348" /> iis, quae minoris erant discriminis, Sentium
                     Saturninum, qui iam<note n="349" /> legatus patris eius in Germania fuerat, praefecisset,
                        <milestone unit="section" n="2"/> virum multiplicem virtutibus,<note n="350" /> gnavum,
                     agilem, providum militariumque officiorum patientem ac peritum pariter, sed
                     eundem, ubi negotia fecissent locum otio, liberaliter lauteque eo abutentem,
                     ita tamen, ut eum splendidum aut hilarem potius quam luxuriosum aut desidem
                     diceres. De cuius viri claro ingenio celebrique consulatu praediximus.
                        <milestone unit="section" n="3"/> Anni eius aestiva usque in mensem
                     Decembrem producta inmanis emolumentum fecere victoriae. Pietas sua Caesarem
                     paene obstructis<note n="351" /> hieme Alpibus in urbem traxit, at tutela<note n="352" /> imperii eum
                     veris initio reduxit in Germaniam, in cuius mediis finibus ad caput Lupiae<note n="353" />
                     fluminis hiberna digrediens princeps locaverat.</p>

               </div>
               <div type="textpart" subtype="chapter" n="106">
                  <p>Pro dii boni, quanti voluminis opera insequenti aestate sub duce Tiberio
                     Caesare gessimus! Perlustrata armis tota Germania est, victae gentes <milestone
                        unit="page" n="270"/> paene nominibus incognitae, receptae Cauchorum
                     nationes: omnis eorum iuventus infinita numero, immensa corporibus, situ
                     locorum tutissima, traditis armis una cum ducibus suis saepta fulgenti
                     armatoque militum nostrorum agmine ante imperatoris procubuit tribunal.
                        <milestone unit="section" n="2"/> Fracti Langobardi, gens etiam Germana
                     feritate ferocior; denique quod numquam antea spe conceptum, nedum opere
                     temptatum erat, ad quadringentesimum miliarium a Rheno usque ad flumen Albim,
                     qui Semnonum Hermundurorumque fines praeterfluit, Romanus cum signis perductus
                     exercitus. <milestone unit="section" n="3"/> Et eadem<note n="354" /> mira felicitate et
                     cura ducis, temporum quoque observantia, classis, quae Oceani circumnavigaverat
                     sinus, ab inaudito atque incognito ante mari flumine Albi subvecta, cum
                     plurimarum gentium victoria parta<note n="355" /> cum abundantissima rerum omnium copia
                     exercitui Caesarique se iunxit.</p>

               </div>
               <div type="textpart" subtype="chapter" n="107">
                  <p>Non tempero mihi quin tantae rerum magnitudini hoc, qualecumque est, inseram.
                     Cum citeriorem ripam praedicti fluminis castris occupassemus et ulterior armata
                     hostium virtute<note n="356" /> fulgeret, sub omnem motum conatumque<note n="357" /> nostrarum navium
                     protinus refugientium, unus e barbaris aetate senior, corpore excellens,
                     dignitate, quantum ostendebat cultus, eminens, cavatum, ut illis mos est, ex
                     materia <milestone unit="page" n="272"/> conscendit alveum solusque id navigii
                     genus temperans ad medium processit fluminis et petiit, liceret sibi sine
                     periculo in eam, quam armis tenebamus, egredi ripam ac videre Caesarem.
                        <milestone unit="section" n="2"/> Data petenti facultas. Tum adpulso lintre
                     et diu tacitus contemplatus Caesarem, nostra quidem, inquit, furit iuventus,
                     quae cum vestrum numen absentium colat, praesentium potius arma metuit quam
                     sequitur fidem. Sed ego beneficio ac permissu tuo, Caesar, quos ante audiebam,
                     hodie vidi deos, nec feliciorem ullum vitae meae aut optavi aut sensi diem.
                     Impetratoque ut manum contingeret, reversus in naviculam, sine fine respectans
                     Caesarem ripae suorum adpulsus est. <milestone unit="section" n="3"/> Victor
                     omnium gentium locorumque, quos adierat Caesar,<note n="358" /> incolumi inviolatoque et
                     semel tantummodo magna cum clade hostium fraude eorum temptato exercitu in
                     hiberna legiones reduxit, eadem qua priore anno festinatione urbem petens.</p>

               </div>
               <div type="textpart" subtype="chapter" n="108">
                  <p>Nihil erat iam in Germania, quod vinci posset, praeter gentem Marcomannorum,
                     quae Maroboduo duce excita sedibus suis atque in interiora refugiens incinctos
                     Hercynia silva<note n="359" /> campos incolebat. <milestone unit="section" n="2"/> Nulla
                     festinatio huius viri mentionem transgredi debet. Maroboduus, genere nobilis,
                     corpore praevalens, animo ferox, natione magis quam ratione barbarus, non
                     tumultuarium neque fortuitum neque <milestone unit="page" n="274"/> mobilem et
                     ex voluntate parentium constantem inter suos occupavit principatum, sed certum
                     imperium vimque regiam complexus animo statuit avocata procul a Romanis gente
                     sua eo progredi, ubi cum propter potentiora arma refugisset, sua faceret
                     potentissima. Occupatis igitur, quos<note n="360" /> praediximus, locis finitimos omnis aut
                     bello domuit aut condicionibus iuris sui fecit.</p>

               </div>
               <div type="textpart" subtype="chapter" n="109">
                  <p>Corpus suum custodientium<note n="361" /> imperium, perpetuis exercitiis paene ad Romanae
                     disciplinae formam redactum, brevi in eminens et nostro quoque imperio timendum
                     perduxit fastigium gerebatque se ita adversus Romanos, ut neque bello nos
                     lacesseret, et si<note n="362" /> lacesseretur, superesse sibi vim ac voluntatem resistendi
                     ostenderet.<note n="363" /> <milestone unit="section" n="2"/> Legati, quos mittebat ad
                     Caesares, interdum ut supplicem commendabant, interdum ut pro pari loquebantur.
                     Gentibus hominibusque a nobis desciscentibus erat apud eum perfugium, in<note n="364" />
                     totumque ex male dissimulato agebat aemulum; exercitumque, quem septuaginta
                     milium peditum, quattuor equitum fecerat, adsiduis adversus finitimos bellis
                     exercendo maiori quam, quod habebat, operi praeparabat: <milestone
                        unit="section" n="3"/> eratque etiam eo timendus, quod cum Germaniam ad
                     laevam et in fronte, Pannoniam ad dextram, a tergo sedium suarum haberet
                     Noricos, tamquam in omnes semper venturus <milestone unit="page" n="276"/> ab
                     omnibus timebatur. <milestone unit="section" n="4"/> Nec securam incrementi sui
                     patiebatur esse Italiam, quippe cum a summis Alpium iugis, quae finem Italiae
                     terminant, initium eius<note n="365" /> finium haud multo plus ducentis milibus passuum
                     abesset. <milestone unit="section" n="5"/> Hunc virum et hanc regionem proximo
                     anno diversis e partibus Ti. Caesar adgredi statuit. Sentio Saturnino mandatum,
                     ut per Cattos excisis continentibus Hercyniae silvis legiones Boiohaemum (id
                     regioni, quam incolebat Maroboduus, nomen est) duceret,<note n="366" /> ipse a Carnunto, qui
                     locus Norici regni proximus ab hac parte erat, exercitum, qui in Illyrico
                     merebat, ducere in Marcomannos orsus est.</p>

               </div>
               <div type="textpart" subtype="chapter" n="110">
                  <p>Rumpit interdum, interdum<note n="367" /> moratur proposita hominum fortuna. Praeparaverat
                     iam hiberna Caesar ad Danubium admotoque exercitu non plus quam quinque dierum
                     iter a primis hostium aberat, <milestone unit="section" n="2"/> legionesque
                     quas<note n="368" /> Saturninum admovere placuerat, paene aequali divisae intervallo ab
                     hoste intra paucos dies in praedicto loco cum Caesare se<note n="369" /> iuncturae erant,
                     cum universa Pannonia, insolens longae pacis bonis, adulta viribus, Delmatia
                     omnibusque tractus eius gentibus in societatem adductis consilii,<note n="370" /> arma
                     corripuit. <milestone unit="section" n="3"/> Tum necessaria gloriosis
                     praeposita neque tutum visum abdito in interiora exercitu vacuam tam vicino
                     hosti relinquere Italiam. Gentium nationumque, <milestone unit="page" n="278"/>
                     quae rebellaverant, omnis numerus amplius octingentis milibus explebat; ducenta
                     fere peditum colligebantur armis habilia, equitum novem. <milestone
                        unit="section" n="4"/> Cuius immensae multitudinis, parentis acerrimis ac
                     peritissimis ducibus, pars petere Italiam decreverat iunctam sibi Nauporti ac
                     Tergestis confinio, pars in Macedoniam se effuderat,<note n="371" /> pars suis sedibus
                     praesidium esse destinaverat. Maxima<note n="372" /> duobus Batonibus<note n="373" /> ac Pinneti ducibus
                     auctoritas erat.<note n="374" /> <milestone unit="section" n="5"/> Omnibus autem Pannoniis
                     non disciplinae tantummodo, sed linguae quoque notitia Romanae, plerisque etiam
                     litterarum usus et familiaris animorum<note n="375" /> erat exercitatio. Itaque hercules
                     nulla umquam natio tam mature consilio belli bellum iunxit ac decreta patravit.
                        <milestone unit="section" n="6"/> Oppressi cives Romani, trucidati
                     negotiatores, magnus vexillariorum numerus ad internecionem ea in regione, quae
                     plurimum ab imperatore aberat, caesus, occupata armis Macedonia, omnia et in
                     omnibus locis igni ferroque vastata. Quin<note n="376" /> etiam tantus huius belli metus
                     fuit, ut stabilem illum et firmatum<note n="377" /> tantorum bellorum experientia Caesaris
                     Augusti animum quateret atque terreret.</p>

               </div>
               <div type="textpart" subtype="chapter" n="111">
                  <p>Habiti itaque dilectus, revocati undique et omnes veterani, viri feminaeque ex
                     censu libertinum <milestone unit="page" n="280"/> coactae dare militem. Audita
                     in senatu vox principis, decimo die, ni caveretur, posse hostem in urbis Romae
                     venire conspectum. Senatorum equitumque Romanorum exactae ad id bellum operae,
                     pollicitati.<note n="378" /> <milestone unit="section" n="2"/> Omnia haec frustra
                     praeparassemus, nisi qui illa regeret fuisset. Itaque ut praesidium ultimum<note n="379" />
                     res publica ab Augusto ducem in bellum poposcit Tiberium.</p>

                  <p><milestone unit="section" n="3"/> Habuit in hoc quoque bello mediocritas nostra
                     speciosi ministerii<note n="380" /> locum. Finita equestri militia designatus quaestor
                     necdum senator aequatus senatoribus, etiam designatis tribunis plebei, partem
                     exercitus ab urbe traditi ab Augusto perduxi ad filium eius. <milestone
                        unit="section" n="4"/> In quaestura deinde remissa sorte provinciae legatus
                     eiusdem ad eundem missus sum.<note n="381" /></p>

                  <p>Quas nos primo anno acies hostium vidimus! Quantis prudentia ducis
                     opportunitatibus furentes<note n="382" /> eorum viris universas elusimus,<note n="383" /> fudimus<note n="384" />
                     partibus! Quanto cum temperamento simul civilitatis<note n="385" /> res auctoritate
                     imperatoria<note n="386" /> agi vidimus! Qua prudentia hiberna disposita sunt! Quanto opere
                     inclusus custodiis exercitus nostri, ne qua posset erumpere inopsque copiarum
                     et intra se furens viribus hostis elanguesceret!</p>

               </div>
               <div type="textpart" subtype="chapter" n="112">
                  <p>Felix eventu, forte conatu prima aestate <milestone unit="page" n="282"/> belli
                     Messalini opus mandandum est memoriae. <milestone unit="section" n="2"/> Qui
                     vir animo etiam quam gente nobilior dignissimusque,<note n="387" /> qui et patrem Corvinum
                     habuisset et cognomen suum Cottae fratri relinqueret, praepositus Illyrico
                     subita rebellione cum semiplena legione vicesima circumdatus hostili exercitu
                     amplius viginti milia<note n="388" /> fudit fugavitque et ob id ornamentis triumphalibus
                     honoratus est.</p>

                  <p><milestone unit="section" n="3"/> Ita placebat barbaris numerus suus, ita
                     fiducia virium, ut ubicumque Caesar esset, nihil in se reponerent. Pars
                     exercitus eorum, proposita ipsi duci et ad arbitrium utilitatemque nostram
                     macerata perductaque ad exitiabilem famem, neque instantem sustinere neque
                     cum<note n="389" /> facientibus copiam pugnandi derigentibusque aciem ausa congredi occupato
                     monte Claudio munitione se defendit. <milestone unit="section" n="4"/> At ea
                     pars, quae obviam se effuderat exercitui, quem A. Caecina et Silvanus Plautius
                     consulares ex transmarinis adducebant provinciis, circumfusa quinque legionibus
                     nostris auxiliaribusque et equitatui regio (quippe magnam Thracum manum iunctus
                     praedictis ducibus Rhoemetalces,<note n="390" /> Thraciae rex, in adiutorium eius belli
                     secum trahebat) paene exitiabilem omnibus cladem intulit: <milestone
                        unit="section" n="5"/> fusa<note n="391" /> regiorum equestris acies, fugatae alae,
                        <milestone unit="page" n="284"/> conversae cohortes sunt, apud signa quoque
                     legionum trepidatum. Sed Romani virtus militis plus eo tempore vindicavit
                     gloriae quam ducibus reliquit, qui multum a more imperatoris sui discrepantes
                     ante in hostem inciderunt, quam per exploratores, ubi hostis esset,
                     cognoscerent. <milestone unit="section" n="6"/> Iam igitur in dubiis rebus
                     semet ipsae legiones adhortatae, iugulatis ab hoste quibusdam tribunis militum,
                     interempto praefecto castrorum praefectisque cohortium, non incruentis
                     centurionibus, e quibus<note n="392" /> etiam primi ordinis<note n="393" /> cecidere, invasere hostes nec
                     sustinuisse contenti perrupta eorum acie ex insperato victoriam
                     vindicaverunt.</p>

                  <p><milestone unit="section" n="7"/> Hoc fere tempore Agrippa, qui eodem die quo
                     Tiberius adoptatus ab avo suo naturali erat et iam ante biennium, qualis esset,
                     apparere coeperat, mira pravitate animi atque ingenii in praecipitia conversus
                     patris atque eiusdem avi sui animum alienavit sibi, moxque crescentibus in dies
                     vitiis dignum furore suo habuit exitum.</p>

               </div>
               <div type="textpart" subtype="chapter" n="113">
                  <p>Accipe nunc, M. Vinici, tantum in bello ducem, quantum in pace vides principem.
                     Iunctis exercitibus, quique sub Caesare fuerant quique ad eum venerant,
                     contractisque in una castra decem legionibus, septuaginta amplius cohortibus,
                     decem <milestone unit="page" n="286"/> alis et<note n="394" /> pluribus quam decem
                     veteranorum milibus, ad hoc magno voluntariorum numero frequentique equite
                     regio, tanto denique exercitu, quantus nullo umquam loco post bella fuerat
                     civilia, omnes eo ipso laeti erant maximamque fiduciam victoriae in numero
                     reponebant. <milestone unit="section" n="2"/> At imperator, optimus eorum quae
                     agebat iudex et utilia speciosis praeferens quodque semper eum facientem vidi
                     in omnibus bellis, quae probanda essent, non quae utique probarentur sequens,
                     paucis diebus exercitum, qui venerat, ad refovendas ex itinere eius vires
                     moratus, cum eum maiorem, quam ut temperari posset, neque habilem gubernaculo
                     cerneret, dimittere statuit; <milestone unit="section" n="3"/> prosecutusque
                     longo et perquam laborioso itinere, cuius difficultas narrari vix potest, ut
                     neque universos quisquam auderet adgredi et partem digredientium, suorum
                     quisque metu finium, universi temptare non possent, remisit eo, unde venerant,
                     et ipse asperrimae hiemis initio regressus Sisciam legatos, inter quos ipsi
                     fuimus, partitis praefecit hibernis.</p>

               </div>
               <div type="textpart" subtype="chapter" n="114">
                  <p>O rem dictu non eminentem, sed solida veraque virtute atque utilitate maximam,
                     experientia suavissimam, humanitate singularem! Per omne <milestone unit="page"
                        n="288"/> belli Germanici Pannonicique tempus nemo e nobis gradumve nostrum
                     aut praecedentibus aut sequentibus imbecillus fuit, cuius salus ac valetudo non
                     ita sustentaretur Caesaris cura, tamquam distractissimus<note n="395" /> ille tantorum
                     onerum mole huic uni negotio<note n="396" /> vacaret animus. <milestone unit="section" n="2"
                     /> Erat desiderantibus paratum iunctum vehiculum, lectica eius publicata, cuius
                     usum<note n="397" /> cum alii tum ego sensi: iam medici, iam apparatus cibi, iam in hoc
                     solum uni portatum<note n="398" /> instrumentum balinei nullius non succurrit valetudini;
                     domus tantum ac domestici deerant, ceterum nihil, quod ab illis aut praestari
                     aut desiderari posset. <milestone unit="section" n="3"/> Adiciam illud, quod,
                     quisquis illis temporibus interfuit, ut alia, quae retuli, agnoscet protinus:
                     solus semper equo vectus est, solus cum iis, quos invitaverat, maiore parte
                     aestivarum expeditionum cenavit sedens; non sequentibus disciplinam, quatenus
                     exemplo non nocebatur, ignovit; admonitio frequens, interdum<note n="399" /> et castigatio,
                     vindicta tamen rarissima,<note n="400" /> agebatque medium plurima dissimulantis, aliqua
                     inhibentis.<note n="401" /></p>

                  <p><milestone unit="section" n="4"/> Hiems emolumentum patrati belli contulit, sed
                     insequenti aestate omnis Pannonia reliquiis totius <milestone unit="page"
                        n="290"/> belli in Delmatia manentibus pacem petiit. Ferocem illam tot
                     milium iuventutem, paulo ante servitutem minatam Italiae, conferentem arma,
                     quibus usa erat, apud flumen nomine Bathinum prosternentemque se universam
                     genibus imperatoris, Batonemque et Pinnetem excelsissimos duces, captum
                     alterum, alterum<note n="402" /> a se deditum iustis voluminibus ordine narrabimus, ut
                     spero.</p>

                  <p><milestone unit="section" n="5"/> Autumno<note n="403" /> victor in hiberna reducitur
                     exercitus, cuius omnibus copiis a Caesare<note n="404" /> M. Lepidus praefectus est, vir
                     nomini<note n="405" /> ac fortunae Caesarum<note n="406" /> proximus, quem in quantum quisque aut
                     cognoscere aut intellegere potuit, in tantum miratur ac diligit tantorumque
                     nominum, quibus ortus est, ornamentum iudicat.</p>

               </div>
               <div type="textpart" subtype="chapter" n="115">
                  <p>Caesar ad alteram belli Delmatici molem animum atque arma contulit. In qua
                     regione quali adiutore legatoque fratre meo Magio Celere Velleiano usus sit,
                     ipsius patrisque eius praedicatione testatum est et amplissimorum donorum,
                     quibus triumphans eum Caesar donavit, signat memoria. <milestone unit="section"
                        n="2"/> Initio aestatis Lepidus educto hibernis exercitu per gentis integras
                     immunesque adhuc clade belli et eo feroces ac truces tendens ad Tiberium
                     imperatorem et cum difficultate locorum et cum vi hostium luctatus, magna cum
                        <milestone unit="page" n="292"/> clade obsistentium excisis agris, exustis
                     aedificiis, caesis viris, laetus victoria praedaque onustus pervenit ad
                     Caesarem, <milestone unit="section" n="3"/> et ob ea, quae si propriis
                     gessisset auspiciis, triumphare debuerat, ornamentis triumphalibus consentiente
                     cum iudicio principum voluntate senatus donatus<note n="407" /> est.</p>

                  <p><milestone unit="section" n="4"/> Illa aestas maximi belli consummavit
                     effectus: quippe Perustae et Desidiates Delmatae, situ locorum ac montium,
                     ingeniorum ferocia, mira etiam pugnandi scientia et praecipue angustiis saltuum
                     paene inexpugnabiles, non iam ductu, sed manibus atque armis ipsius Caesaris
                     tum demum pacati sunt, cum paene funditus eversi forent.</p>

                  <p><milestone unit="section" n="5"/> Nihil in hoc tanto bello, nihil in Germania
                     aut videre maius aut mirari magis potui, quam quod imperatori numquam adeo ulla
                     opportuna visa est victoriae occasio, quam damno amissi pensaret militis
                     semperque visum est gloriosissimum,<note n="408" /> quod esset tutissimum, et ante
                     conscientiae quam famae consultum nec umquam consilia ducis iudicio exercitus,
                     sed exercitus providentia ducis rectus est.</p>

               </div>
               <div type="textpart" subtype="chapter" n="116">
                  <p>Magna in bello Delmatico experimenta virtutis in incultos<note n="409" /> ac difficilis
                     locos praemissus <milestone unit="page" n="294"/> Germanicus dedit; <milestone
                        unit="section" n="2"/> celebri etiam opera diligentique Vibius Postumus vir
                     consularis, praepositus Delmatiae, ornamenta meruit triumphalia: quem honorem
                     ante paucos annos Passienus et Cossus, viri quamquam<note n="410" /> diversis virtutibus
                     celebres, in Africa meruerant. Sed Cossus victoriae testimonium etiam in
                     cognomen filii contulit, adulescentis in omnium virtutum exempla geniti.
                        <milestone unit="section" n="3"/> At Postumi operum L. Apronius particeps
                     illa quoque militia eos, quos mox consecutus est, honores excellenti virtute
                     meruit.</p>

                  <p>Utinam non maioribus experimentis testatum esset, quantum in omni re fortuna
                     posset! Sed in hoc<note n="411" /> quoque genere abunde agnosci vis eius potest. Nam et
                     Aelius Lamia,<note n="412" /> vir antiquissimi moris et priscam gravitatem semper humanitate
                     temperans, in Germania Illyricoque et mox in Africa splendidissimis functus
                     ministeriis, non merito, sed materia adipiscendi triumphalia defectus est,
                        <milestone unit="section" n="4"/> et A. Licinius Nerva Silianus, P. Silii
                     filius, quem virum ne qui intellexit quidem abunde miratus est, in eo nihil non
                     optimo civi simplicissimo duci superesse<note n="413" /> praeferens, inmatura morte<note n="414" /> et
                     fructu amplissimae principis amicitiae et consummatione evectae in altissimum
                     paternumque fastigium imaginis defectus est. <milestone unit="section" n="5"/>
                     Horum virorum mentioni si quis quaesisse me dicet <milestone unit="page"
                        n="296"/> locum, fatentem arguet; neque enim iustus sine mendacio candor
                     apud bonos crimini est.</p>

               </div>
               <div type="textpart" subtype="chapter" n="117">
                  <p>Tantum quod ultimam imposuerat Pannonico ac Delmatico bello Caesar manum, cum
                     intra quinque consummati tanti operis dies funestae ex Germania epistulae
                     nuntium attulere<note n="415" /> caesi Vari trucidatarumque legionum trium totidemque alarum
                     et sex cohortium, velut in hoc saltem tantummodo indulgente nobis fortuna, ne
                     occupato duce tanta clades inferretur.<note n="416" /> Sed et causa et persona<note n="417" /> moram
                     exigit.</p>

                  <p><milestone unit="section" n="2"/> Varus Quintilius inlustri magis quam nobili
                     ortus familia, vir ingenio mitis, moribus quietus, ut corpore, ita<note n="418" /> animo
                     immobilior, otio magis castrorum quam bellicae adsuetus militiae, pecuniae vero
                     quam non contemptor, Syria, cui praefuerat, declaravit, quam pauper divitem
                     ingressus dives pauperem reliquit; <milestone unit="section" n="3"/> is cum
                     exercitui, qui erat in Germania, praeesset, concepit esse homines, qui nihil
                     praeter vocem membraque haberent hominum, quique gladiis domari non poterant,
                     posse iure mulceri. <milestone unit="section" n="4"/> Quo proposito mediam
                     ingressus Germaniam velut inter viros pacis gaudentes dulcedine
                     iurisdictionibus agendoque pro tribunali ordine trahebat aestiva.</p>

                  <milestone unit="page" n="298"/>
               </div>
               <div type="textpart" subtype="chapter" n="118">
                  <p>At illi, quod nisi expertus vix credat,<note n="419" /> in summa feritate versutissimi
                     natumque mendacio genus, simulantes fictas litium series et nunc provocantes
                     alter alterum in iurgia,<note n="420" /> nunc agentes gratias quod ea Romana iustitia
                     finiret feritasque sua novitate incognitae disciplinae mitesceret et solita
                     armis discerni iure terminarentur, in summam socordiam perduxere Quintilium,
                     usque eo, ut se praetorem urbanum in foro ius dicere, non in mediis Germaniae
                     finibus exercitui praeesse crederet. <milestone unit="section" n="2"/> Tum
                     iuvenis genere nobilis, manu fortis, sensu celer, ultra barbarum promptus
                     ingenio, nomine Arminius, Sigimeri principis gentis eius filius, ardorem animi
                     vultu oculis praeferens, adsiduus militiae nostrae prioris comes, iure etiam
                     civitatis Romanae decus<note n="421" /> equestris consecutus<note n="422" /> gradus, segnitia ducis in
                     occasionem sceleris usus est, haud imprudenter speculatus neminem celerius
                     opprimi, quam qui nihil timeret, et frequentissimum initium esse calamitatis
                     securitatem. <milestone unit="section" n="3"/> Primo igitur paucos, mox pluris
                     in societatem consilii recepti; opprimi posse Romanos et dicit et persuadet,
                     decretis facta iungit, tempus insidiarum <milestone unit="page" n="300"/>
                     constituit. <milestone unit="section" n="4"/> Id Varo per virum eius gentis
                     fidelum clarique nominis, Segesten, indicatur. Postulabat etiam vinciri socios.
                     Sed praevalebant iam<note n="423" /> fata consiliis omnemque animi eius aciem
                     praestrinxerant:<note n="424" /> quippe ita se res habet, ut plerumque cuius fortunam
                     mutaturus est<note n="425" /> deus, consilia corrumpat efficiatque, quod miserrimum est, ut,
                     quod accidit, etiam merito accidisse videatur et casus in culpam transeat.
                     Negat itaque se credere speciemque<note n="426" /> in se benevolentiae ex merito aestimare
                     profitetur. Nec diutius post primum indicem secundo relictus locus.</p>

               </div>
               <div type="textpart" subtype="chapter" n="119">
                  <p>Ordinem atrocissimae calamitatis, qua nulla post Crassi in Parthis damnum in
                     externis gentibus gravior Romanis fuit, iustis voluminibus ut alii, ita nos
                     conabimur exponere: nunc summa deflenda est. <milestone unit="section" n="2"/>
                     Exercitus omnium fortissimus, disciplina, manu experientiaque bellorum inter
                     Romanos milites princeps, marcore ducis, perfidia hostis, iniquitate fortunae
                     circumventus, cum ne pugnandi quidem egrediendive<note n="427" /> occasio nisi inique, nec
                     in quantum<note n="428" /> voluerant, data esset immunis, castigatis etiam quibusdam gravi
                     poena, quia Romanis et armis et animis usi fuissent, inclusus silvis,
                     paludibus, insidiis ab eo hoste ad internecionem trucidatus est, quem
                        <milestone unit="page" n="302"/> ita semper more pecudum trucidaverat, ut
                     vitam aut mortem eius nunc ira nunc venia temperaret. <milestone unit="section"
                        n="3"/> Duci plus ad moriendum quam ad pugnandum animi fuit: quippe paterni
                     avitique successor exempli se ipse transfixit. <milestone unit="section" n="4"
                     /> At e praefectis castrorum duobus quam clarum exemplum L. Eggius, tam turpe
                     Ceionius prodidit, qui, cum longe maximam partem absumpsisset acies, auctor
                     deditionis supplicio quam proelio mori maluit. At Vala Numonius, legatus Vari,
                     cetera quietus ac probus, diri auctor exempli, spoliatum equite peditem
                     relinquens fuga cum alis<note n="429" /> Rhenum petere ingressus est. Quod factum eius
                     fortuna ulta est; non enim desertis superfuit, sed desertor occidit. <milestone
                        unit="section" n="5"/> Vari corpus semiustum hostilis<note n="430" /> laceraverat
                     feritas; caput eius abscisum latumque ad Marboduum et ab eo missum ad Caesarem
                     gentilicii tamen tumuli sepultura honoratum est.</p>

               </div>
               <div type="textpart" subtype="chapter" n="120">
                  <p>His auditis revolat ad patrem Caesar; perpetuus patronus Romani imperii
                     adsuetam sibi causam suscipit. Mittitur ad Germaniam, Gallias confirmat,
                     disponit exercitus, praesidia munit et se magnitudine sua, non fiducia
                     hostis<note n="431" /> metiens, qui Cimbricam Teutonicamque militiam Italiae minabatur,
                     ultro Rhenum cum exercitu transgreditur. <milestone unit="section" n="2"/> Arma
                     infert <milestone unit="page" n="304"/> hosti quem arcuisse<note n="432" /> pater et patria
                     contenti erant; penetrat interius, aperit limites, vastat agros, urit domos,
                     fundit obvios maximaque cum gloria, incolumi omnium, quos transduxerat, numero
                     in hiberna revertitur.</p>

                  <p><milestone unit="section" n="3"/> Reddatur verum L. Asprenati testimonium, qui
                     legatus sub avunculo suo Varo militans gnava virilique opera duarum legionum,
                     quibus praeerat, exercitum immunem tanta calamitate servavit matureque ad
                     inferiora hiberna descendendo vacillantium etiam cis Rhenum sitarum gentium
                     animos confirmavit. Sunt tamen, qui ut vivos ab eo vindicatos, ita iugulatorum
                     sub Varo occupata crediderint patrimonia hereditatemque occisi exercitus, in
                     quantum voluerit, ab eo aditam. <milestone unit="section" n="4"/> L. etiam
                     Caedicii praefecti castrorum eorumque, qui una circumdati Alisone immensis
                     Germanorum copiis obsidebantur, laudanda virtus est, qui omnibus
                     difficultatibus superatis, quas inopia rerum intolerabilis, vis hostium
                     faciebat inexsuperabilis, nec temerario consilio nec segni providentia usi
                     speculatique opportunitatem ferro sibi ad suos peperere reditum. <milestone
                        unit="section" n="5"/> Ex quo apparet Varum, sane gravem et bonae voluntatis
                     virum, magis imperatoris defectum consilio quam virtute destitutum militum se
                     magnificentissimumque <milestone unit="page" n="306"/> perdidisse exercitum.
                        <milestone unit="section" n="6"/> Cum in captivos saeviretur a Germanis,
                     praeclari facinoris auctor fuit Caldus Caelius, adulescens<note n="433" /> vetustate
                     familiae suae dignissimus, qui complexus catenarum, quibus vinctus erat,
                     seriem, ita illas inlisit capiti suo, ut protinus pariter sanguinis cerebrique
                     effluvio<note n="434" /> expiraret.</p>

               </div>
               <div type="textpart" subtype="chapter" n="121">
                  <p>Eadem virtus et fortuna subsequenti tempore ingressi Germaniam<note n="435" /> imperatoris
                     Tiberii fuit, quae initio fuerat. Qui concussis hostium viribus classicis
                     peditumque expeditionibus, cum res Galliarum maximae molis accensasque plebis
                     Viennensium dissensiones coërcitione magis quam poena mollisset,<note n="436" /> senatus
                     populusque Romanus postulante patre eius, ut aequum ei ius<note n="437" /> in omnibus
                     provinciis exercitibusque esset, quam erat ipsi, decreto complexus est.<note n="438" />
                        <milestone unit="section" n="2"/> Etenim absurdum erat non esse sub illo,
                     quae ab illo vindicabantur, et qui ad opem ferendam primus erat, ad vindicandum
                     honorem non iudicari parem. In urbem reversus iam pridem debitum, sed
                     continuatione bellorum dilatum ex Pannoniis Delmatisque egit triumphum.
                        <milestone unit="section" n="3"/> Cuius magnificentiam quis miretur in
                     Caesare? Fortunae vero quis non miretur indulgentiam? Quippe omnis
                     eminentissimos hostium duces non occisos fama narravit, sed vinctos triumphus
                     ostendit; quem mihi<note n="439" /> fratrique <milestone unit="page" n="308"/> meo inter
                     praecipuos praecipuisque donis adornatos viros comitari contigit.</p>

               </div>
               <div type="textpart" subtype="chapter" n="122">
                  <p>Quis non inter reliqua, quibus singularis moderatio Ti. Caesaris elucet atque
                     eminet, hoc quoque miretur, quod, cum sine ulla dubitatione septem triumphos
                     meruerit, tribus contentus fuit?<note n="440" /> Quis enim dubitare potest, quin ex Armenia
                     recepta et ex rege praeposito ei,<note n="441" /> cuius capiti insigne regium sua manu
                     imposuerat, ordinatisque rebus Orientis ovans triumphare debuerit, et
                     Vindelicorum Raetorumque victor curru urbem ingredi? <milestone unit="section"
                        n="2"/> Fractis deinde post adoptionem continua triennii militia Germaniae
                     viribus idem illi honor et deferendus et recipiendus fuerit? Et post cladem sub
                     Varo acceptam, expectato<note n="442" /> ocius<note n="443" /> prosperrimo rerum eventu eadem excisa
                     Germania triumphus summi ducis adornari debuerit? Sed in hoc viro nescias utrum
                     magis mireris quod laborum periculorumque semper excessit modum an quod honorum
                     temperavit.</p>

               </div>
               <div type="textpart" subtype="chapter" n="123">
                  <p>Venitur ad tempus, in quo fuit plurimum metus. Quippe Caesar Augustus cum
                     Germanicum nepotem suum reliqua belli patraturum misisset in Germaniam,
                     Tiberium autem filium missurus esset in Illyricum ad firmanda pace quae bello
                     subegerat, <milestone unit="page" n="310"/> prosequens eum simulque
                     interfuturus athletarum certaminis ludicro, quod eius honori sacratum a
                     Neapolitanis est, processit in Campaniam. Quamquam iam motus imbecillitatis
                     inclinataeque in deterius principia valetudinis senserat, tamen obnitente vi
                     animi prosecutus filium digressusque ab eo Beneventi ipse Nolam petiit: et
                     ingravescente in dies valetudine, cum sciret, quis volenti omnia post se salva
                     remanere accersendus foret, festinanter revocavit filium; ille ad patrem
                     patriae expectato revolavit maturius. <milestone unit="section" n="2"/> Tum
                     securum se Augustus praedicans circumfususque amplexibus Tiberii sui,
                     commendans illi sua atque ipsius opera nec quidquam iam de fine, si fata
                     poscerent, recusans, subrefectus primo conspectu alloquioque carissimi sibi
                     spiritus, mox, cum omnem curam fata vincerent, in sua resolutus initia Pompeio
                     Apuleioque consulibus septuagesimo et sexto anno animam caelestem caelo
                     reddidit.</p>

               </div>
               <div type="textpart" subtype="chapter" n="124">
                  <p>Quid tunc homines timuerint, quae senatus trepidatio, quae populi confusio,
                     quis urbis metus, in quam arto salutis exitiique fuerimus confinio, neque mihi
                     tam festinanti exprimere vacat neque cui vacat potest. Id solum voce publica
                     dixisse satis<note n="444" /> habeo: cuius orbis ruinam timueramus, <milestone unit="page"
                        n="312"/> eum ne commotum quidem sensimus, tantaque unius viri maiestas
                     fuit, ut nec pro<note n="445" /> bonis neque contra malos opus armis foret. <milestone
                        unit="section" n="2"/> Una tamen veluti luctatio civitatis fuit, pugnantis
                     cum Caesare senatus populique Romani, ut stationi paternae succederet, illius,
                     ut potius aequalem civem quam eminentem liceret agere principem. Tandem magis
                     ratione quam honore victus est, cum quidquid tuendum non suscepisset, periturum
                     videret, solique huic contigit paene diutius recusare principatum, quam, ut
                     occuparent eum, alii armis pugnaverant.</p>

                  <p><milestone unit="section" n="3"/> Post redditum caelo patrem et corpus eius
                     humanis honoribus, numen divinis honoratum, primum principalium eius operum
                     fuit ordinatio comitiorum, quam manu sua scriptam divus Augustus reliquerat.
                        <milestone unit="section" n="4"/> Quo tempore mihi fratrique meo, candidatis
                     Caesaris, proxime a nobilissimis ac sacerdotalibus<note n="446" /> viris destinari
                     praetoribus contigit, consecutis quidem,<note n="447" /> ut neque post nos quemquam divus
                     Augustus neque ante nos Caesar commendaret Tiberius.</p>

               </div>
               <div type="textpart" subtype="chapter" n="125">
                  <p>Tulit protinus et voti et consilii sui pretium res publica, neque diu latuit
                     aut quid non impetrando passuri fuissemus aut quid impetrando <milestone
                        unit="page" n="314"/> profecissemus. Quippe exercitus, qui in Germania
                     militabat praesentisque Germanici imperio regebatur, simulque legiones, quae in
                     Illyrico erant, rabie quadam et profunda confundendi omnia cupiditate novum
                     ducem, novum statum, novam quaerebant rem publicam; <milestone unit="section"
                        n="2"/> quin etiam ausi sunt minari daturos se<note n="448" /> senatui, daturos principi
                     leges; modum stipendii, finem militiae sibi ipsi constituere conati sunt.
                     Processum etiam in arma ferrumque strictum est et paene in ultima<note n="449" /> gladiorum
                     erupit impunitas, defuitque, qui contra rem publicam duceret, non qui
                     sequerentur. <milestone unit="section" n="3"/> Sed haec omnia veteris
                     imperatoris maturitas, multa inhibentis, aliqua cum gravitate pollicentis,
                     et<note n="450" /> inter severam praecipue noxiorum<note n="451" /> ultionem mitis aliorum castigatio
                     brevi sopiit ac sustulit.</p>

                  <p><milestone unit="section" n="4"/> Quo quidem tempore ut pleraque non ignave<note n="452" />
                     Germanicus, ita Drusus,<note n="453" /> qui a patre in id ipsum plurimo quidem<note n="454" /> igne
                     emicans incendium militaris tumultus missus erat, prisca antiquaque severitate
                     usus ancipitia sibi maluit tenere quam exemplo perniciosa, et his ipsis militum
                     gladiis, quibus obsessus erat, obsidentes coërcuit, <milestone unit="section"
                        n="5"/> singulari adiutore in eo negotio usus Iunio Blaeso, viro nescias
                     utiliore in castris an meliore in toga: qui post paucos annos <milestone
                        unit="page" n="316"/> proconsul in Africa ornamenta triumphalia cum
                     appellatione imperatoria meruit.</p>

                  <p>At Hispanias exercitumque in iis cum M. Lepidus, de cuius<note n="455" /> virtutibus
                     celeberrimaque in Illyrico militia praediximus, cum imperio obtineret, in summa
                     pace et<note n="456" /> quiete continuit, cum ei pietas rectissima sentiendi et auctoritas
                     quae sentiebat obtinendi superesset. Cuius curam ac fidem Dolabella quoque, vir
                     simplicitatis generosissimae, in maritima parte Illyrici per omnia imitatus
                     est.</p>

               </div>
               <div type="textpart" subtype="chapter" n="126">
                  <p>Horum sedecim annorum opera quis cum ingerantur<note n="457" /> oculis animisque omnium,
                     partibus<note n="458" /> eloquatur? Sacravit parentem suum Caesar non imperio, sed
                     religione, non appellavit eum, sed fecit deum. <milestone unit="section" n="2"
                     /> Revocata in forum fides, summota e foro seditio, ambitio campo, discordia
                     curia, sepultaeque ac situ obsitae<note n="459" /> iustitia, aequitas, industria civitati
                     redditae; accessit magistratibus<note n="460" /> auctoritas, senatui maiestas, iudiciis
                     gravitas; compressa theatralis seditio, recte faciendi omnibus aut incussa
                     voluntas aut imposita necessitas: <milestone unit="section" n="3"/> honorantur
                     recta, prava puniuntur, suspicit potentem humilis, non timet, antecedit, non
                     contemnit humiliorem potens. Quando annona moderatior, quando pax laetior?
                     Diffusa in orientis occidentisque tractus et quidquid meridiano <milestone
                        unit="page" n="318"/> aut septentrione finitur, pax augusta omnis<note n="461" />
                     terrarum orbis angulos a latrociniorum metu servat immunes. <milestone
                        unit="section" n="4"/> Fortuita non civium tantummodo, sed urbium damna
                     principis munificentia vindicat. Restitutae urbes Asiae, vindicatae ab iniuriis
                     magistratuum provinciae: honor dignis paratissimus, poena in malos sera, sed
                     aliqua: superatur aequitate gratia, ambitio virtute; <milestone unit="section"
                        n="5"/> nam facere recte civis suos princeps optimus faciendo docet, cumque
                     sit imperio maximus, exemplo maior est.</p>

               </div>
               <div type="textpart" subtype="chapter" n="127">
                  <p>Raro eminentes viri non magnis adiutoribus ad gubernandam fortunam suam usi
                     sunt, ut duo Scipiones duobus Laeliis, quos per omnia aequaverunt sibi, ut
                     divus Augustus M. Agrippa et proxime<note n="462" /> ab eo Statilio Tauro, quibus novitas
                     familiae haut obstitit quominus ad multiplicis consulatus triumphosque et
                     complura eveherentur<note n="463" /> sacerdotia. <milestone unit="section" n="2"/> Etenim
                     magna negotia magnis adiutoribus egent<note n="464" /> interestque rei publicae quod usu
                     necessarium est,<note n="465" /> dignitate eminere utilitatemque auctoritate muniri.
                        <milestone unit="section" n="3"/> Sub his exemplis Ti. Caesar Seianum
                     Aelium, principe equestris ordinis patre natum, materno vero genere clarissimas
                     veteresque et insignes honoribus complexum familias, habentem <milestone
                        unit="page" n="320"/> consularis fratres, consobrinos, avunculum, ipsum vero
                     laboris ac fidei capacissimum, sufficiente etiam vigori animi compage corporis,
                     singularem principalium onerum adiutorem in omnia habuit atque habet,
                        <milestone unit="section" n="4"/> virum severitatis laetissimae, hilaritatis
                     priscae, actu otiosis simillimum, nihil sibi vindicantem eoque adsequentem
                     omnia, semperque infra aliorum aestimationes se metientem, vultu vitaque
                     tranquillum, animo exsomnem.</p>

               </div>
               <div type="textpart" subtype="chapter" n="128">
                  <p>In huius virtutum aestimatione iam pridem iudicia civitatis cum iudiciis
                     principis certant; neque novus hic mos senatus populique Romani est putandi,
                     quod optimum sit, esse nobilissimum. Nam et illi qui ante<note n="466" /> bellum Punicum
                     abhinc annos trecentos Ti. Coruncanium, hominem novum, cum aliis omnibus
                     honoribus tum pontificatu etiam maximo ad principale extulere fastigium,
                        <milestone unit="section" n="2"/> et qui<note n="467" /> equestri loco natum Sp.
                     Carvilium et mox M. Catonem, novum etiam Tusculo urbis inquilinum, Mummiumque
                     Achaicum in consulatus, censuras et triumphos provexere, <milestone
                        unit="section" n="3"/> et qui C. Marium ignotae originis usque ad sextum
                     consulatum sine dubitatione Romani nominis habuere principem, et qui M.
                     Tullio<note n="468" /> tantum tribuere, ut paene adsentatione sua quibus vellet principatus
                     conciliaret, quique nihil Asinio Pollioni negaverunt, quod nobilissimis summo
                     cum sudore consequendum foret, <milestone unit="page" n="322"/> profecto hoc
                     senserunt, in cuiuscumque animo virtus inesset, ei plurimum esse tribuendum.
                        <milestone unit="section" n="4"/> Haec naturalis exempli imitatio ad
                     experiendum Seianum Caesarem, ad iuvanda vero onera principis Seianum
                     propulit<note n="469" /> senatumque et populum Romanum eo perduxit, ut, quod usu optimum
                     intellegit, id in tutelam securitatis suae libenter advocet.</p>

               </div>
               <div type="textpart" subtype="chapter" n="129">
                  <p>Sed proposita quasi universa principatus Ti. Caesaris forma<note n="470" /> singula
                     recenseamus. Qua ille prudentia Rhascuporim, interemptorem fratris sui filii
                     Cotyis consortisque eiusdem imperii, Romam<note n="471" /> evocavit! Singulari in eo negotio
                     usus opera Flacci Pomponii consularis viri, nati ad omnia, quae recte facienda
                     sunt, simplicique virtute merentis semper, numquam<note n="472" /> captantis gloriam.
                        <milestone unit="section" n="2"/> Cum quanta gravitate ut senator et iudex,
                     non ut princeps, causam Drusi Libonis audivit!<note n="473" /> Quam celeriter ingratum et
                     nova molientem oppressit! Quibus praeceptis instructum Germanicum suum
                     imbutumque rudimentis militiae secum actae domitorem recepit Germaniae! Quibus
                     iuventam eius exaggeravit honoribus, respondente cultu triumphi rerum, quas
                     gesserat, magnitudini! <milestone unit="page" n="324"/>
                     <milestone unit="section" n="3"/> Quotiens populum congiariis honoravit
                     senatorumque censum, cum id senatu auctore facere potuit, quam libenter
                     explevit, ut neque luxuriam invitaret neque honestam paupertatem pateretur
                     dignitate destitui! Quanto cum honore Germanicum suum in transmarinas misit
                     provincias! Qua vi consiliorum suorum, ministro et adiutore usus Druso filio
                     suo, Maroboduum inhaerentem occupati regni finibus, pace maiestatis eius
                     dixerim, velut serpentem abstrusam terrae salubribus<note n="474" /> medicamentis coëgit
                     egredi! Quam illum ut honorate, sic<note n="475" /> secure continet! Quantae molis bellum
                     principe Galliarum ciente Sacroviro Floroque Iulio mira celeritate ac virtute
                     compressit, ut ante populus Romanus vicisse se quam bellare cognosceret
                     nuntiosque periculi victoriae praecederet nuntius! <milestone unit="section"
                        n="4"/> Magni etiam terroris bellum Africum et cotidiano auctu maius
                     auspiciis consiliisque eius brevi sepultum est.</p>

               </div>
               <div type="textpart" subtype="chapter" n="130">
                  <p>Quanta suo suorumque nomine exstruxit opera! Quam pia munificentia superque
                     humanam evecta fidem templum patri molitur! Quam magnifico animi temperamento
                     Cn. quoque Pompei munera absumpta igni restituit! Quidquid enim umquam<note n="476" />
                     claritudine eminuit, id veluti cognatum censet tuendum. <milestone
                        unit="section" n="2"/> Qua liberalitate cum alias, tum proxime <milestone
                        unit="page" n="326"/> incenso monte Caelio omnis ordinis hominum iacturae
                     patrimonio succurrit suo! Quanta cum quiete hominum rem perpetui praecipuique
                     timoris, supplementum, sine trepidatione dilectus providet! <milestone
                        unit="section" n="3"/> Si aut natura patitur aut mediocritas recipit
                     hominum, audeo cum deis<note n="477" /> queri: quid hic meruit, primum ut scelerata Drusus
                     Libo iniret consilia? Deinde ut Silium Pisonemque tam infestos haberet,
                     quorum<note n="478" /> alterius dignitatem constituit, auxit alterius? Ut ad maiora
                     transcendam, quamquam et haec ille duxit<note n="479" /> maxima, quid, ut iuvenes amitteret
                     filios? Quid, ut nepotem ex Druso suo? <milestone unit="section" n="4"/>
                     Dolenda adhuc retulimus: veniendum ad erubescenda est. Quantis hoc triennium,
                     M. Vinici, doloribus laceravit animum eius! Quam diu abstruso, quod miserrimum
                     est, pectus eius flagravit incendio, quod ex nuru, quod ex nepote dolere,
                     indignari, erubescere coactus est! <milestone unit="section" n="5"/> Cuius
                     temporis aegritudinem auxit amissa mater, eminentissima et per omnia deis quam
                     hominibus similior femina, cuius potentiam nemo sensit nisi aut levatione
                     periculi aut accessione dignitatis.</p>

               </div>
               <div type="textpart" subtype="chapter" n="131">
                  <p>Voto finiendum volumen est.<note n="480" /> Iuppiter Capitoline, et auctor ac stator Romani
                     nominis Gradive Mars, perpetuorumque custos Vesta ignium <milestone unit="page"
                        n="328"/> et quidquid numinum hanc Romani imperii molem in amplissimum
                     terrarum orbis fastigium extulit, vos publica voce obtestor atque precor:
                     custodite, servate, protegite hunc statum, hanc pacem, hunc principem,<note n="481" />
                        <milestone unit="section" n="2"/> eique functo longissima statione mortali
                     destinate successores quam serissimos, sed eos, quorum cervices tam fortiter
                     sustinendo terrarum orbis imperio sufficiant, quam huius suffecisse sensimus,
                     consiliaque omnium civium aut pia fovete aut impia opprimite.<note n="482" /></p>
               </div>
            </div>
         </div>
      </body>
   </text>

</TEI>
